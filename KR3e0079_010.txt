# -*- mode: mandoku-view; -*-
#+TITLE: 本草綱目
#+DATE: 2015-08-24 23:07:47.022638
#+PROPERTY: ID KR3e0079
#+PROPERTY: BASEEDITION WYG    
#+PROPERTY: JUAN 卷一上
<pb:KR3e0079_WYG_010-1a>¶
欽定四庫全書¶
　本草綱目卷一上¶
　　　　　　　　　　　　明　李時珍　撰¶
　序例上¶
　　歴代諸家本草¶
　神農本草經(掌禹錫曰舊説本草經三卷神農所作/而不經見漢書藝文志亦無録焉漢平)¶
　(帝紀云元始五年舉天下通知方術本草者所在軺/𫝊遣詣京師樓䕶𫝊稱䕶少誦醫經本草方術數十)¶
　(萬言本草之名葢見於此唐李世勣等以梁七録載/神農本草三卷推以為始又疑所載郡縣有後漢地)¶
<pb:KR3e0079_WYG_010-1b>¶
　(名似張機華佗輩所為皆不然也淮南子云神農嘗/百草滋味一日而七十毒由是醫方興焉葢上世未)¶
　(著文字師學相傳謂之本草兩漢以來名醫益衆張/華輩始因古學附以新説通為編述本草繇是見於)¶
　(經録寇宗奭曰漢書雖言本草不能斷自何代而作/淮南子雖言神農嘗百草以和藥亦無本草之名惟)¶
　(帝王世紀云黄帝使岐伯嘗味草木定本草經造醫/方以療衆疾乃知本草之名自黄帝始葢上古聖賢)¶
　(具生知之智故能辨天下品物性味合世人疾病所/宜後世賢智之士從而和之又增其品焉韓保昇曰)¶
　(藥有玉石草木蟲獸而云本/草者為諸藥中草類最多也)¶
　名醫别録(李時珍曰神農本草藥分三品計三百六/十五種以應周天之數梁陶𢎞景復增漢)¶
　(魏以下名醫所用藥三百六十五種謂之名醫别錄/凡七卷首敘藥性之源論病名之診次分玉石一品)¶
<pb:KR3e0079_WYG_010-2a>¶
　(草一品木一品果菜一品米食一品冇名未用三品/以朱書神農墨書别録進上梁武帝𢎞景字通明宋)¶
　(末為諸王侍讀歸隱勾曲山號華陽隱居武帝毎咨/訪之年八十五卒謚貞白先生其書頗有禆補亦多)¶
　(謬誤𢎞景自序曰隱居先生在乎茅山之上以吐納/餘暇㳺意方技覽本草藥性以為盡聖人之心故撰)¶
　(而論之舊稱神農本經予以為信然昔神農氏之王/天下也畫八卦以通鬼神之情造耕種以省殺生之)¶
　(弊宣藥療疾以拯夭傷之命此三道者厯衆聖而滋/彰文王孔子彖象繇辭幽贊人天后稷伊尹播厥百)¶
　(榖惠被羣生岐黄彭扁振揚輔𨗳㤙流含氣嵗踰三/千民到於今頼之但軒轅已前文字未𫝊藥性所主)¶
　(當以識識相因不爾何繇得聞至於桐雷乃著在編/簡此書應與素問同類但後人多更修飭之爾秦皇)¶
　(所焚醫方卜術不預故猶得全録而遭漢獻遷徙晉/懐奔迸文籍焚㸏十不遺一今之所存冇此三卷其)¶
<pb:KR3e0079_WYG_010-2b>¶
　(所出郡縣乃後漢時制疑仲景元化等所記又有桐/君採藥録説其花葉形色藥對四卷論其佐使相須)¶
　(魏晉以來吳普李當之等更復損益或五百九十五/或四百四十一或三百一十九或三品混糅冷熱舛)¶
　(錯草石不分蟲獸無辨且所主治互有得失醫家不/能備見則智識有淺深今輙苞綜諸經研括煩省以)¶
　(神農本經三品合三百六十五為主又進名醫别品/亦三百六十五合七百三十種精粗皆取無復遺落)¶
　(分别科條區畛物類兼注詔時用土地所出及仙經/道術所須並此序凡合為七卷雖未能追踵前賢葢)¶
　(亦一家撰製吾去世/之後可貽諸知音爾)¶
　桐君采藥録(時珍曰桐君黄帝時臣也書凡二卷紀/其花葉形色今已不傳後人又有四時)¶
　(采藥太常采/藥時月等書)¶
<pb:KR3e0079_WYG_010-3a>¶
　雷公藥對(禹錫曰北齊徐之才撰以衆藥名品君臣/性毒相反及所主疾病分類記之凡二卷)¶
　(時珍曰陶氏前已有此書吳氏本草所引雷公是也/盖黄帝時雷公所著之才增飾之爾之才丹陽人博)¶
　(識善醫歴事北齊諸帝得寵仕終尚書左僕射年/八十卒贈司徒封西陽郡王謚文明北史有傳)¶
　李氏藥録(保昇曰魏李當之華陀弟子修神農本草/三卷而世少行時珍曰其書散見吳氏陶)¶
　(氏本草中/頗有發明)¶
　吳氏本草(保昇曰魏吳普廣陵人華陀弟子凡一卷/時珍曰其書分記神農黄帝岐伯桐君雷)¶
　(公扁鵲華陀李氏所説/性味甚詳今亦失傳)¶
　雷公炮炙論(時珍曰劉宋時雷斆所著非黄帝時雷/公也自稱内究守國安正公或是官名)¶
<pb:KR3e0079_WYG_010-3b>¶
　(也胡洽居士重加定述藥凡三百種為上中下三卷/其性味炮炙&KR0392;煑修事之法多古奥文亦古質别是)¶
　(一家多本於乾寧宴先生其首序論述物理亦甚幽/𤣥録載於後乾寧先生名宴封著制伏草石論六卷)¶
　(盖丹石/家書也)¶
　唐本草(時珍曰唐髙宗命司空英國公李勣等修陶/隱居所注神農本草經增為七卷世謂之英)¶
　(公唐本草頗有增益顯慶中右監門長史蘇恭重加/訂註表請修定帝復命太尉趙國公長孫無忌等二)¶
　(十二人與恭詳定增藥一百一十四種分為玉石草/木人獸禽蟲魚果米穀菜冇名未用十一部凡二十)¶
　(卷目録一卷别為藥圖二十五卷圖經七卷共五十/三卷世謂之唐新本草蘇恭所釋雖明亦多駁誤禮)¶
　(部郎中孔志約序曰天地之大徳曰生運隂陽以播/物含靈之所保曰命資亭育以盡年蟄穴棲巢感物)¶
<pb:KR3e0079_WYG_010-4a>¶
　(之情盖寡範金揉木逐欲之道方滋而五味或爽時/昧甘辛之節六氣斯沴易愆寒燠之宜中外交侵形)¶
　(神分戰飲食伺釁成腸胃之眚風濕候隙搆手足之/災機纒膚腠莫知救止漸固膏肓期于夭折暨炎暉)¶
　(紀物識藥石之功雲瑞名官窮診候之術草木咸得/其性鬼神無所逃情刳麝剸犀驅洩邪惡飛丹煉石)¶
　(引納清和大庇蒼生普濟黔首功侔造化㤙邁裁成/日用不知于今是賴岐和彭緩騰絶軌于前李華張)¶
　(吳振英聲于後昔秦政煨燔兹經不預永嘉䘮亂斯/道尚存梁陶𢎞景雅好攝生研精藥術以為本草經)¶
　(者神農之所作不刋之書也惜其年代寖逺簡編殘/蠧與桐雷衆記頗或蹐駮興言撰緝勒成一家亦以)¶
　(琱琢經方潤色醫業然而時鍾鼎峙聞見闕於殊方/事非僉議詮釋拘于獨學至如重建平之防已棄槐)¶
　(里之半夏秋採榆仁冬收雲實謬梁米之黄白混荆/子之牡蔓異蘩縷於雞腸合由䟦於鳶尾防葵狼毒)¶
<pb:KR3e0079_WYG_010-4b>¶
　(妄曰同根鈎吻黄精引為連類鈆錫莫辨橙橘不分/凡此比例盖亦多矣自時厥後以迄於今雖方技分)¶
　(鑣名醫繼軌更相祖述罕能釐正乃復採杜衡于及/已求忍冬于絡石捨陟釐而取莂藤退飛亷而用馬)¶
　(薊承疑行妄曾無冇覺疾瘵多殆良深嘅嘆既而朝/議郎行右監門府長史騎都尉臣蘇㳟摭陶氏之乖)¶
　(違辨俗用之紕紊遂表請修定深副聖懐乃詔太尉/揚州都督監修國史上柱國趙國公臣無忌大中大)¶
　(夫行尚藥奉御臣許孝崇等二十二人與蘇恭詳撰/竊以動植形生因方舛性春秋節變感氣殊功離其)¶
　(本土則質同而效異乖于采摘乃物是而時非名實/既爽寒温多謬用之凡庶其欺已甚施之君父逆莫)¶
　(大焉於是上禀神䂓下詢衆議普頒天下營求藥物/羽毛鱗介無逺不臻根莖花實有名咸萃遂乃詳探)¶
　(秘要博綜方術本經雖缺有騐必書别録雖存無稽/必正考其同異擇其去取鉛翰昭章定羣言之得失)¶
<pb:KR3e0079_WYG_010-5a>¶
　(丹青綺煥備庶物之形容撰本草并圖經目録等凡/成五十四卷庶以網羅今古開滌耳目盡醫方之妙)¶
　(極拯生靈之性命傳萬祀/而无昧懸百工而不朽)¶
　藥總訣(禹錫曰梁陶隱居撰凡二卷論藥品五味寒/熱之性主療疾病及采蓄時月之法一本題)¶
　(曰藥象口訣/不著譔人名)¶
　藥性本草(禹錫曰藥性論凡四卷不著撰人名氏分/藥品之性味君臣佐使主病之効一本云)¶
　(陶隱居撰然其藥性之功有與本草相戾者疑非隱/居書也時珍曰藥性論即藥性本草乃唐甄權所著)¶
　(也權扶溝人仕隋為秘省正字唐太宗時年百二十/嵗帝幸其第訪以藥性因上此書受朝散大夫其書)¶
　(論主治亦詳又著脉經明堂/人形圖各一卷詳見唐史)¶
<pb:KR3e0079_WYG_010-5b>¶
　千金食治(時珍曰唐孫思邈撰千金備急方三十卷/采摭素問扁鵲華陀徐之才等所論補飬)¶
　(諸説及本草闗于食用者分米穀果菜鳥獸䖝魚為/食治附之亦頗明悉思邈隱于太白山隋唐徵拜皆)¶
　(不就年百餘嵗卒所著有千金翼方枕中素/書攝生真錄福禄論三教論老子莊子注)¶
　食療本草(禹錫曰唐同州刺史孟詵譔張鼎又補其/不足者八十九種並舊為二百二十七條)¶
　(凡三卷時珍曰詵梁人也武后時舉進士累遷鳳閣/舍人出為台州司馬轉同州刺史睿宗召用固辭卒)¶
　(年九十因周禮食醫之義著此書多有增益/又譔必效方十卷補飬方三卷唐史有傳)¶
　本草拾遺(禹錫曰唐開元中三元縣尉陳藏器譔以/神農本經雖有陶蘇補集之説然遺沉尚)¶
　(多故别為序例一卷拾遺六卷解紛三卷總曰本草/拾遺時珍曰藏器四明人其所著述博極羣書精覈)¶
<pb:KR3e0079_WYG_010-6a>¶
　(物類訂繩謬誤搜羅幽隱自本草以來一人而已膚/謭之士不察其該詳惟誚其僻怪宋人亦多刪削豈)¶
　(知天地品物無窮古今隱顯亦異用舍有時名稱或/變豈可以一隅之見而遽譏多聞哉如辟虺雷海馬)¶
　(胡豆之類皆隱于昔而用于今仰天皮燈花敗扇之/類皆萬家所用者若非此書收載何從稽考此本草)¶
　(之書所以不/厭詳悉也)¶
　海藥本草(禹錫曰南海藥譜二卷不著譔人名氏雜/記南方藥物所産郡縣及療疾之功頗無)¶
　(倫次時珍曰此即海藥本草也凡六卷唐人李珣所/譔珣盖肅代時人收采海藥亦頗詳明  又鄭䖍有)¶
　(胡本草七卷皆胡/中藥物今不傳)¶
　四聲本草(禹錫曰唐蘭陵處士蕭炳撰取本草藥名/上一字以平上去入四聲相從以便討閲)¶
<pb:KR3e0079_WYG_010-6b>¶
　(無所發明凡五卷/進士王收序之)¶
　刪繁本草(禹錫曰唐潤州醫博士兼節度隨軍楊損/之譔刪去本草不急及有名未用之類為)¶
　(五卷開元以後/人也無所發明)¶
　本草音義(時珍曰凡二卷唐李含光譔/又甄立言殷子嚴皆有音義)¶
　本草性事類(禹錫曰京兆醫工杜善方譔不詳何代/人凡一卷以本草藥名隨類解釋附以)¶
　(諸藥制使畏惡相/反相宜解毒者)¶
　食性本草(禹錫曰南唐陪戎副尉劍州醫學助教陳/士良譔取神農陶隱居蘇恭孟詵陳藏器)¶
　(諸家藥闗于飲食者類之附以食醫諸方及五時調/飬臟腑之法時珍曰書凡十卷總集舊説無甚新義)¶
<pb:KR3e0079_WYG_010-7a>¶
　(古冇淮南王食經一百二十卷崔浩食經九卷竺喧/食經十卷膳饈飬療二十卷咎&KR0507;食醫心鑑三卷婁)¶
　(居中食治通説一卷陳直奉親飬老書/二卷並有食治諸方皆祖食醫之意也)¶
　蜀本草(時珍曰蜀主孟昶命翰林學士韓保昇等與/諸醫士取唐本草叅校增補註釋别為圖經)¶
　(凡二十卷昶自為序世謂之蜀本草/其圖説藥物形狀頗詳于陶蘇也)¶
　開寶本草(時珍曰宋太祖開寶六年命尚藥奉御劉/翰道士馬志等九人取唐蜀本草詳校仍)¶
　(取陳藏器拾遺諸書相叅刋正别名增藥一百三十/三種馬志為之註解翰林學士盧多遜等刋正七年)¶
　(復詔志等重訂學士李助等看詳凡神農者白字名/醫所傳者墨字别之並目録共二十一卷序曰三墳)¶
　(之書神農預其一百藥既辨本草存其録舊經三卷/世所流傳名醫别録互為編纂至梁正白先生陶𢎞)¶
<pb:KR3e0079_WYG_010-7b>¶
　(景乃以别録叅其本經朱墨雜書時謂明白而又考/彼功用為之註釋列為七卷南國行焉逮乎有唐别)¶
　(加叅校增藥餘八百味添註為二十一卷本經漏缺/則補之陶氏誤説則證之然而載厯年祀又踰四百)¶
　(朱字墨字旡本得同舊註新註其文互缺非聖主撫/大同之運永無疆之休其何以改而正之哉乃命盡)¶
　(考傳誤刋為定本類例非允從而革焉至于筆頭灰/兔毫也而在草部今移附兔頭骨之下半天河地漿)¶
　(皆水也亦在草部今移附玉石類之間敗鼔皮移附/于獸皮胡桐淚改從于木類紫鑛亦木也自玉石品)¶
　(而取焉伏翼實禽也由蟲魚部而移焉橘柚附于果/實食鹽附于光鹽生薑乾薑同歸一説至于雞腸繁)¶
　(縷陸英蒴藋以類相侣從而附之仍采陳藏器拾遺/李含光音義或討源于别本或傳效于醫家叅而較)¶
　(之辨其臧否至于突厥白舊説灰類也今是木根天/麻根解以赤箭今又全異去非取是特立新條自餘)¶
<pb:KR3e0079_WYG_010-8a>¶
　(刋正不可悉數下采衆議定為印板乃以白字為神/農所説墨字為名醫所傳唐附今附各加顯註詳其)¶
　(解釋審其形性證謬誤而辨之者署為今註考文記/而述之者又為今按義既刋定理亦詳明今以新舊)¶
　(藥合九百八十三種并目録二/十一卷廣頒天下𫝊而行焉)¶
　嘉祐補註本草(時珍曰宋仁宗嘉祐二年詔光禄卿/直秘閣掌禹錫尚書祠部郎中秘閣)¶
　(校理林億等同諸醫官重修本草新補八十二種新/定一十七種通計一千八十二條謂之嘉祐補註本)¶
　(草共二十卷其書雖有校修無大發明其序畧云神/農本草經三卷藥止三百六十五種至陶隱居又進)¶
　(名醫别録亦三百六十五種因而註釋分為七卷唐/蘇㳟等又增一百一十四種廣為二十卷謂之唐本)¶
　(草國朝開寶中兩詔醫工劉翰道士馬志等修增一/百三十三種為開寶本草偽蜀孟昶亦常命其學士)¶
<pb:KR3e0079_WYG_010-8b>¶
　(韓保昇等稍有增廣謂之蜀本草嘉祐二年八月詔/臣禹錫臣億等再加校正臣等被命遂更研覈竊謂)¶
　(前世醫工原診用藥隨效輙記遂至增多㮣見諸書/浩博難䆒雖屢加刪定而去取非一或本經已載而)¶
　(所述粗畧或俚俗常用而太醫未聞嚮非因事詳著/則遺散多矣乃請因其䟽捂更為補註因諸家醫書)¶
　(藥譜所載物品功用並從採掇惟名近迂僻類乎怪/誕則所不取自餘經史百家雖非方餌之急其間或)¶
　(有叅説藥騐較然可據者亦兼收載務從該洽以副/詔意凡名本草者非一家今以開寶重定本為正其)¶
　(分布卷類經註雜糅間以朱墨並從舊例不復釐改/凡補註並據諸書所説其意義與舊文相叅者則從)¶
　(刪削以避重&KR0232;其舊已著見而意有未完後書復言/亦具存之欲詳而易曉仍毎條並以朱書其端云臣)¶
　(等謹按某書云某事其别立條者則解于其末云見/某書凡所引書唐蜀二本草為先他書則以所著先)¶
<pb:KR3e0079_WYG_010-9a>¶
　(後為次第凡書舊名本草者今所引用但著其所作/人名曰某惟唐蜀本則曰唐本云蜀本云凡字朱墨)¶
　(之别所謂神農本經者以朱字名醫因神農舊條而/有增補者以墨字間于朱字餘所增者皆别立條並)¶
　(以墨字凡陶隱居所進者謂之名醫别録並以其註/附于末几顯慶所增者亦註其末曰唐本先附凡開)¶
　(寶所增者亦註其末曰今附凡今所増補舊經未冇/于逐條後開列云新補凡藥舊分上中下三品今之)¶
　(新補難于詳辨但以類附見如緑礬次于礬石山薑/花次于豆寇枎栘次于水楊之類是也凡藥有功用)¶
　(本經未見而舊註已曾引註今之所增但渉相類更/不立條並附本註之末曰續註如地衣附于垣衣燕)¶
　(覆附于通草馬藻附于海藻之類是也凡舊註出于/陶氏者曰陶隱居云出于顯慶者曰唐本註出于開)¶
　(寳者曰今註其開寶考據傳記者别曰今按今詳又/按皆以朱字别書於其端凡藥名本經已見而功用)¶
<pb:KR3e0079_WYG_010-9b>¶
　(未備今有所益者亦附于本註之末凡藥有今世已/甞用而諸書未見無所辨證者如胡蘆巴海帶之類)¶
　(則請從太醫衆論叅議别立為條曰新定舊藥九百/八十三種新補八十二種附于註者不預焉新定一)¶
　(十七種總新舊一千八十二條皆隨類附著之英公/陶氏開寶三序皆有義例所不可去仍載于首卷云)¶
　圖經本草(時珍曰宋仁宗既命掌禹錫等編繹本草/累年成書又詔天下郡縣圖上所産藥物)¶
　(用唐永徽故事専命太常博士蘇頌譔述成此書凡/二十一卷考證詳明頗冇發揮但圖與説異兩不相)¶
　(應或冇圖無説或有物失圖或説是圖非如江州菝/葜乃仙遺糧滁州青木香乃兠鈴根俱混列圖棠毬)¶
　(子即赤木𤓰天花粉即栝樓根乃重出條之類亦其/小小踈漏耳頌字子容同安人舉進士哲宗朝位至)¶
　(丞相封/魏國公)¶
<pb:KR3e0079_WYG_010-10a>¶
　證類本草(時珍曰宋徽宗大觀二年蜀醫唐愼微取/嘉祐補註本草及圖經本草合為一書復)¶
　(拾唐本草陳藏器本草孟詵食療本草舊本所遺者/五百餘種附入各部並增五種仍采雷公炮炙及唐)¶
　(本食療陳藏器諸説收未盡者附于各條之後又采/古今單方並經史百家之書有闗藥物者亦附之共)¶
　(三十一卷名證類本草上之朝廷改名大觀本草愼/㣲貌寢陋而學該博使諸家本草及各藥單方垂之)¶
　(千古不致淪没者皆其功也政和中復命醫/官曹孝忠校正刋行故又謂之政和本草)¶
　本草别説(時珍曰宋哲宗元祐中閬中醫士陳承合/本草及圖經二書為一間綴數語謂之别)¶
　(説髙宗紹興末命醫官王繼先等校/正本草亦冇所附皆淺俚無髙論)¶
　日華諸家本草(禹錫曰國初開寶中明人譔不著姓/氏但云日華子大明序集諸家本草)¶
<pb:KR3e0079_WYG_010-10b>¶
　(近世所用藥各以寒温性味華實䖝獸為類其言功/用甚悉凡二十卷時珍曰按十家姓大姓出東萊日)¶
　(華子盖姓大名明也或/云其姓田未審然否)¶
　本草衍義(時珍曰宋政和中醫官通直郎寇宗奭譔/以補註及圖經二書叅考事實覈其精理)¶
　(援引辨證發明良多東垣丹溪諸公亦尊信之但以/蘭花為蘭草卷丹為百合是其誤也書及序例凡三)¶
　(卷平陽張魏卿以其説分/附各藥之下合為一書)¶
　潔古珍珠囊(時珍曰書凡一卷金易州明醫張元素/所著元素字潔古舉進士不第去學醫)¶
　(深闡軒岐秘奥叅悟天人幽微言古方新病不相能/自成家法辨藥性之氣味隂陽厚薄升降浮沉補瀉)¶
　(六氣十二經及隨證用藥之法立為主治秘訣心法/要㫖謂之珍珠囊大揚醫理靈素之下一人而已後)¶
<pb:KR3e0079_WYG_010-11a>¶
　(人翻為韻語以便記誦謂之東垣珍珠囊謬矣惜乎/止論百品未及徧評又著病機氣宜保命集四卷一)¶
　(名活法機要後人誤作河間劉元素所著偽譔序文/詞調于卷首以附㑹之其他潔古諸書多是後人依)¶
　(托故駁/雜不倫)¶
　用藥法象(時珍曰書凡一卷元眞定明醫李杲所著/杲字明之號東垣通春秋書易忠信有守)¶
　(富而好施援例為濟源監税官受業于潔古老人盡/得其學益加闡發人稱神醫祖潔古珍珠囊增以用)¶
　(藥凡例諸經嚮𨗳綱要活法著為此書謂世人惑于/内傷外感混同施治乃辨其脉證元氣隂火飲食勞)¶
　(倦有餘不足著辨惑論三卷脾胃論三卷推明素問/難經本草脉訣及雜病方論著醫學發明九卷蘭室)¶
　(秘藏五卷辨析經絡脉法分比傷寒六經之則著此/事難知二卷别有癰疽眼目諸書及試效方皆其門)¶
<pb:KR3e0079_WYG_010-11b>¶
　(人所集/述者也)¶
　湯液本草(時珍曰書凡二卷元醫學教授古趙王好/古撰好古字進之號海藏東垣髙弟醫之)¶
　(儒者也取本草及張仲景成無已張潔古李東垣之/書間附已意集而為此别著湯液大法四卷醫壘元)¶
　(戎十卷隂證畧例㿀論/萃英錢氏補遺各一卷)¶
　日用本草(時珍曰書凡八卷元海寧醫士吳瑞取本/草之切於飲食者分為八門間增數品而)¶
　(已瑞字瑞卿/元文宗時人)¶
　本草謌括(時珍曰元瑞州路醫學教授胡仕可取本/草藥性圖形作謌以便童蒙者我明劉純)¶
　(熊宗立傳滋輩皆有謌括/及藥性賦以授初學記誦)¶
<pb:KR3e0079_WYG_010-12a>¶
　本草衍義補遺(時珍曰元末朱震亨所著震亨義烏/人字彦修從許白雲講道世稱丹溪)¶
　(先生嘗從羅太無學醫遂得劉張李三家之㫖而推/廣之為醫家宗主此書葢因寇氏衍義之義而推衍)¶
　(之近二百種多所發明但蘭草之為蘭花胡粉之為/錫粉未免泥于舊説而以諸藥分配五行失之牽强)¶
　(耳所著冇格致餘論局方發揮傷寒/辨疑外科精要新論風木問答諸書)¶
　本草發揮(時珍曰書凡三卷洪武時丹溪弟子山隂/徐彦純用誠所集取張潔古李東垣王海)¶
　(藏朱丹溪成無已數家之/説合成一書爾别無增益)¶
　救荒本草(時珍曰洪武初周憲王因念旱澇民饑咨/訪野老田夫得草木之根苖花實可備荒)¶
　(者四百四十種圖其形狀著其出産苖葉花子性味/食法凡四卷亦頗詳明可據近人翻刻削其大半雖)¶
<pb:KR3e0079_WYG_010-12b>¶
　(其淺見亦書之一厄也王號誠齋性質聰敏集普濟/方一百六十八卷袖珍方四卷詩文樂府等書嘉靖)¶
　(中髙郵王磐著野菜譜一卷繪/形綴語以告救荒畧而不詳)¶
　庚辛玉册(時珍曰宣徳中寧獻王取崔昉外丹本草/土宿真君造化指南獨孤淊丹房鑑源軒)¶
　(轅述寶藏論青霞子丹臺録諸書所載金石草木可/備丹爐者以成此書分為金石部靈苖部靈植部羽)¶
　(毛部鱗甲部飲饌部鼎器部通計二卷凡五百四十/一品所説出産形狀分别隂陽亦可考據焉王號&KR0751;)¶
　(仙該通百家所著醫卜農圃琴棋仙學詩家諸書凡/數百卷造化指南三十三篇載靈草五十三種云是)¶
　(土宿昆元真君所説抱朴子註解葢亦宋元時方士/假托者爾古有太清草木方太清服食經太清丹藥)¶
　(録黄白秘法三十六水法伏/制草石論諸書皆此類也)¶
<pb:KR3e0079_WYG_010-13a>¶
　本草集要(時珍曰𢎞治中禮部郎中慈谿王綸取本/草常用藥品及潔古東垣丹溪所論序例)¶
　(畧節為八卷别無增益斤斤泥古者也/綸字汝言號節齋舉進士仕至都御史)¶
　食物本草(時珍曰正徳時九江知府江陵汪頴撰東/陽盧和字亷夫嘗取本草之繫于食品者)¶
　(編次此書頴得其稿釐為二卷分/為水穀菜果禽獸魚味八類云)¶
　食鑑本草(時珍曰嘉靖時京口寗原所編取/可食之物畧載數語無所發明)¶
　本草㑹編(時珍曰嘉靖中祁門醫士汪機所編機字/省之懲王氏本草集要不收草木形狀乃)¶
　(削去本草上中下三品以類相從菜穀通為草部果/品通為木部並諸家序例共二十卷其書撮要似乎)¶
　(簡便而混同反難檢閲冠之以薺識陋可知掩去諸/家更覺零碎臆度疑似殊無實見僅有數條自得可)¶
<pb:KR3e0079_WYG_010-13b>¶
　(取/爾)¶
　本草蒙筌(時珍曰書凡十二卷祁門醫士陳嘉謨撰/謨字廷采嘉靖末依王氏集要部次集成)¶
　(毎品具氣味産采治療方法創成對語以便記誦間/附已意于後頗冇發明便于初學名曰蒙筌誠稱其)¶
　(實/)¶
　本草綱目(明楚府奉祠璧敕封文林郎蓬溪知縣蘄/州李時珍東  譔蒐羅百氏訪采四方始)¶
　(于嘉靖壬子終于萬歴戊寅稿凡三易分為五十二/卷列為一十六部部各分類類凡六十標名為綱列)¶
　(事為目增藥三百七十/四種方八千一百六十)¶
　　引據古今醫家書目¶
<pb:KR3e0079_WYG_010-14a>¶
　(時珍曰自陶𢎞景以下唐宋諸本草引用醫書凡八/十四家而唐慎㣲居多時珍今所引除舊本外凡二)¶
　(百七十/六家)¶
　黄帝素問(王氷/註)　　　　唐𤣥宗開元廣濟方¶
　天寶單方圖　　　　　唐徳宗貞元廣利方¶
　太倉公方　　　　　　宋太宗太平聖惠方¶
　扁鵲方(三/卷)　　　　　　張仲景金匱玉函方¶
　華佗方(十/卷)　　　　　　張仲景傷寒論(成無/已註)¶
　支太醫方　　　　　　張文仲隨身備急方¶
<pb:KR3e0079_WYG_010-14b>¶
　徐文伯方　　　　　　初虞世古今録驗方¶
　秦承祖方　　　　　　王燾外臺秘要方¶
　華佗中藏經　　　　　姚和衆延齡至寶方¶
　范汪東陽方　　　　　孫真人千金備急方¶
　孫真人食忌　　　　　孫真人千金翼方¶
　孫真人枕中記　　　　席延賞方¶
　孫真人千金髓方　　　葉天師枕中記¶
　篋中秘寶方　　　　　許孝宗篋中方¶
<pb:KR3e0079_WYG_010-15a>¶
　錢氏篋中方　　　　　劉禹錫傳信方¶
　王紹顔續傳信方　　　延年秘録¶
　栁州救三死方　　　　李絳兵部手集方¶
　御藥院方　　　　　　崔行功纂要方¶
　劉涓子鬼遺方　　　　乘間集效方¶
　陳延之小品方　　　　葛洪肘後百一方¶
　服氣精義方　　　　　謝士㤗刪繁方¶
　胡洽居士百病方　　　孫兆口訣¶
<pb:KR3e0079_WYG_010-15b>¶
　梅師集驗方　　　　　崔元亮海上集驗方¶
　深師脚氣論(即梅/師)　　　姚僧坦集驗方¶
　孫氏集驗方　　　　　孟詵必效方¶
　平堯卿傷寒類要　　　斗門方¶
　韋宙獨行方　　　　　王珉傷寒身驗方¶
　勝金方　　　　　　　文潞公藥準¶
　周應簡要濟衆方　　　塞上方¶
　王衮博濟方　　　　　沈存中靈苑方¶
<pb:KR3e0079_WYG_010-16a>¶
　救急方　　　　　　　張路大效方¶
　崔知悌勞瘵方　　　　近效方¶
　陳抃經驗方　　　　　陳氏經驗後方¶
　蘇沈良方(東坡/存中)　　　　十全博救方¶
　昝殷食醫心鏡　　　　必用方¶
　張傑子母秘録　　　　楊氏産乳集驗方¶
　昝殷産寶　　　　　　譚氏小兒方¶
　小兒宫氣方　　　　　萬全方¶
<pb:KR3e0079_WYG_010-16b>¶
　太清草木方　　　　　李翺何首烏傳¶
　普救方　　　　　　　神仙服食方¶
　嵩陽子威靈仙傳　　　寒食散方¶
　賈相公牛經　　　　　賈誠馬經(已上八十四家/係舊本所引)¶
　靈樞經　　　　　　　王氷𤣥宻¶
　張杲醫説　　　　　　黄帝書¶
　褚氏遺書　　　　　　李濓醫史¶
　秦越人難經　　　　　聖濟總録¶
<pb:KR3e0079_WYG_010-17a>¶
　劉氏病機賦　　　　　皇甫謐甲乙經¶
　宋徽宗聖濟經　　　　劉克用藥性賦¶
　王叔和脉經　　　　　張仲景金匱要略¶
　彭祖服食經　　　　　巢元方病原論¶
　神農食經　　　　　　神仙服食經¶
　宋俠經心録　　　　　魏武帝食制¶
　李氏食經　　　　　　王執中資生經¶
　婁居中食治通説　　　飲膳正要¶
<pb:KR3e0079_WYG_010-17b>¶
　劉河間原病式　　　　太清靈寶方¶
　元明粉方　　　　　　劉河間宣明方¶
　戴起宗脉訣刋誤　　　呉猛服椒訣¶
　許洪本草指南　　　　黄氏本草權度¶
　陸氏證治本草　　　　土宿真君造化指南¶
　醫餘録　　　　　　　月池人參傳(李言/聞)¶
　胡演升鍊丹藥秘訣　　名醫録¶
　月池艾葉傳　　　　　張子和儒門事親¶
<pb:KR3e0079_WYG_010-18a>¶
　張潔古醫學啟源　　　菖蒲傳¶
　醫鑑(龔/信)　　　　　　　活法機要¶
　楊天惠附子傳　　　　潔古家珍¶
　李東垣醫學發明　　　東垣辨惑論¶
　東垣脾胃論　　　　　東垣蘭室秘藏¶
　東垣試效方　　　　　王海藏醫家大法¶
　海藏醫壘元戎　　　　東垣此事難知¶
　海藏隂證發明　　　　羅天益衞生寶鑑¶
<pb:KR3e0079_WYG_010-18b>¶
　丹溪格致餘論　　　　丹溪局方發揮¶
　盧和丹溪心法　　　　丹溪醫案¶
　楊珣丹溪心　　　　　方廣丹溪心法附餘¶
　丹溪活套　　　　　　程充丹溪心法¶
　滑伯仁攖寧心要　　　惠民和濟局方¶
　陳言三因方　　　　　孫真人千金月令方¶
　嚴用和濟生方　　　　王氏易簡方(王/碩)¶
　楊子建萬全䕶命方　　繼洪澹寮方¶
<pb:KR3e0079_WYG_010-19a>¶
　是齋指迷方(王/貺)　　　　楊士瀛仁齋直指方¶
　余居士選竒方　　　　黎居士易簡方¶
　楊氏家藏方(楊/倓)　　　　濟生㧞萃方(社思/敬)¶
　胡濙衛生易簡方　　　朱端章衛生家寶方¶
　許學士本事方(許叔/微)　　雞峰備急方(張/鋭)¶
　孫用和傳家秘寶方　　王隱君飬生主論¶
　眞西山衛生謌　　　　趙(闕/)衍九籥衞生方¶
　王方慶嶺南方　　　　嶺南衛生方¶
<pb:KR3e0079_WYG_010-19b>¶
　初虞世飬生必用方　　周憲王普濟方(一百七/十卷)¶
　虞摶醫學正傳　　　　李仲南永類鈐方¶
　周憲王袖珍方　　　　傅滋醫學集成¶
　薩謙齋瑞竹堂經騐方　王履&KR1140;洄集¶
　葉氏醫學統㫖　　　　萬表積善堂經騐方¶
　戴原禮證治要訣　　　醫學綱目¶
　孫氏仁存堂經騐方　　戴原禮金匱鉤𤣥¶
　醫學指南　　　　　　楊氏頥眞堂經騐方¶
<pb:KR3e0079_WYG_010-20a>¶
　劉純玉機㣲義　　　　醫學切問¶
　陸氏積徳堂經騐方　　劉純醫經小學¶
　王璽醫林集要　　　　徳生堂經騐方¶
　臞仙乾坤秘韞　　　　饒氏醫林正宗¶
　法生堂經騐方　　　　臞仙乾坤生意¶
　周良采醫方選要　　　劉松石保夀堂經騐方¶
　窺𤣥子法天生意　　　楊拱醫方摘要¶
　陳日華經騐方　　　　梁氏總要¶
<pb:KR3e0079_WYG_010-20b>¶
　醫方大成　　　　　　王仲勉經騐方¶
　吳球活人心統　　　　方賢竒效良方¶
　劉長春經騐方　　　　吳球諸證辨疑¶
　閻孝忠集效方　　　　禹講師經騐方¶
　趙氏儒醫集要　　　　孫天仁集效方¶
　戴古渝經騐方　　　　瀕湖醫案¶
　試效録騐方　　　　　龔氏經騐方¶
　瀕湖集簡方　　　　　經騐濟世方¶
<pb:KR3e0079_WYG_010-21a>¶
　藺氏經騐方　　　　　楊起簡便方¶
　孫一松試效方　　　　阮氏經騐方¶
　坦仙皆效方　　　　　董炳集騐方¶
　趙氏經騐方　　　　　危氏得效方(危亦/林)¶
　朱端章集騐方　　　　楊氏經騐方¶
　居家必用方　　　　　經騐良方¶
　唐瑶經騐方　　　　　鄧筆峰衛生雜興¶
　救急易方　　　　　　張氏經騐方¶
<pb:KR3e0079_WYG_010-21b>¶
　王英杏林摘要　　　　急救良方¶
　龔氏經騐方　　　　　白飛霞韓氏醫通¶
　白飛霞方外竒方　　　徐氏家傳方¶
　張三丰仙傳方　　　　温隱居海上方¶
　鄭氏家傳方　　　　　王氏竒方¶
　海上仙方　　　　　　談野翁試騐方¶
　丘瓊山羣書日抄　　　海上名方¶
　包㑹應騐方　　　　　何子元羣書續抄¶
<pb:KR3e0079_WYG_010-22a>¶
　十便良方　　　　　　孟詵補養方¶
　張氏灊江切要　　　　李樓怪證竒方¶
　生生編　　　　　　　邵眞人青囊雜纂¶
　夏子益竒疾方　　　　摘𤣥方¶
　趙宜眞濟急仙方　　　纂要竒方¶
　端效方　　　　　　　王永輔惠濟方¶
　奚囊備急方　　　　　史堪指南方¶
　王璆百一選方　　　　臞仙夀域神方¶
<pb:KR3e0079_WYG_010-22b>¶
　陳直奉親飬老書　　　世醫通變要法¶
　呉旻扶夀精方　　　　李廷飛三元延夀書¶
　何太英發明證治　　　王氏醫方㨗徑¶
　保慶集　　　　　　　保生餘録¶
　神醫普救方　　　　　楊炎南行方¶
　彭用光體仁彚編　　　傳信適用方¶
　王氏究源方　　　　　王節齋明醫雜著¶
　攝生妙用方　　　　　艾元英如宜方¶
<pb:KR3e0079_WYG_010-23a>¶
　濟生秘覽　　　　　　王氏手集¶
　蕭静觀方　　　　　　錦囊秘覽¶
　唐仲舉方　　　　　　楊堯輔方¶
　金匱名方　　　　　　嚴月軒方¶
　鄭師甫方　　　　　　芝隱方¶
　通妙眞人方　　　　　三十六黄方¶
　葛可久十藥神書　　　蘇遒𤣥感傳尸論¶
　上清紫庭追勞方　　　朱肱南陽活人書¶
<pb:KR3e0079_WYG_010-23b>¶
　韓祇和傷寒書　　　　龎安時傷寒總病論¶
　吳綬傷寒藴要　　　　趙嗣眞傷寒論¶
　成無已傷寒明理論　　劉河間傷寒直格¶
　陶華傷寒六書　　　　李知先活人書括¶
　陳自明婦人良方　　　郭稽中婦人方¶
　熊氏婦人良方補遺　　胡氏濟隂方¶
　婦人明理論　　　　　婦人千金家藏方¶
　便産須知　　　　　　二難寶鑑¶
<pb:KR3e0079_WYG_010-24a>¶
　婦人經騐方　　　　　錢乙小兒直訣¶
　劉昉㓜㓜新書　　　　㓜科類萃¶
　陳文中小兒方　　　　曾世榮活㓜心書¶
　徐用宣袖珍小兒方　　張煥小兒方¶
　冦衡全㓜心鑑　　　　演山活㓜口議¶
　阮氏小兒方　　　　　魯百嗣嬰童百問¶
　活㓜全書　　　　　　鄭氏小兒方¶
　湯衡嬰孩寶鑑　　　　衛生總微論(即保㓜/大全)¶
<pb:KR3e0079_WYG_010-24b>¶
　鮑氏小兒方　　　　　湯衡嬰孩妙訣¶
　姚和衆童子秘訣　　　全嬰方¶
　王日新小兒方　　　　小兒宫氣集¶
　魏直博愛心鑑　　　　髙武痘疹管見(又名/正宗)¶
　李言聞痘疹證治　　　痘疹要訣¶
　李實痘疹淵源　　　　聞人規痘疹(八十/一論)¶
　張清川痘疹便覽　　　陳自明外科精要¶
　薛已外科心法　　　　外科通𤣥論¶
<pb:KR3e0079_WYG_010-25a>¶
　齊徳之外科精義　　　薛已外科發揮¶
　薛已外科經騐方　　　楊清叟外科秘傳¶
　李迅癰疽方論　　　　周良采外科集騐方¶
　眼科龍木論　　　　　飛鴻集¶
　倪惟徳原機啟微集　　明目經騐方¶
　宣明眼科　　　　　　眼科針鈎方¶
　咽喉口齒方(已上二百七十六/家時珍所引者)¶
　　引據古今經史百家書目¶
<pb:KR3e0079_WYG_010-25b>¶
　(時珍曰自陶𢎞景唐宋以下所引用者凡一百五/十一家時珍所引用者除舊本外凡四百四十家)¶
　易經注疏(王弼/)　　　　詩經注疏(孔頴達/毛萇)¶
　爾雅注疏(李廵邢昺/郭璞)　　尚書注疏(孔安/國)¶
　春秋左傳注疏(杜預/)　　孔子家語¶
　禮記注疏(鄭𤣥/)　　　　周禮注疏¶
　張湛注列子　　　　　郭象注莊子¶
　楊倞注荀子　　　　　淮南子鴻烈解¶
　吕氏春秋　　　　　　葛洪抱朴子¶
<pb:KR3e0079_WYG_010-26a>¶
　戰國䇿　　　　　　　司馬遷史記¶
　班固漢書　　　　　　范煜後漢書¶
　陳夀三國志　　　　　王隱晉書¶
　沈約宋書　　　　　　蕭顯明梁史¶
　李延夀北史　　　　　魏徵隋書¶
　歐陽修唐書　　　　　王瓘軒轅本紀¶
　穆天子傳　　　　　　秦穆公傳¶
　蜀王本紀　　　　　　魯定公傳¶
<pb:KR3e0079_WYG_010-26b>¶
　漢武故事　　　　　　漢武内傳¶
　壺居士傳　　　　　　崔魏公傳¶
　李寶臣傳　　　　　　何君謨傳¶
　李孝伯傳　　　　　　李司封傳¶
　桞宗元傳　　　　　　梁四公子記¶
　唐武后别傳　　　　　南岳魏夫人傳¶
　三茅真君傳　　　　　葛洪神仙傳¶
　干寶捜神記　　　　　紫靈元君傳¶
<pb:KR3e0079_WYG_010-27a>¶
　劉向列仙傳　　　　　徐鉉稽神録¶
　𤣥中記　　　　　　　洞微志¶
　郭憲洞㝠記　　　　　樂史廣異記¶
　劉敬叔異苑　　　　　王子年拾遺記¶
　太平廣記　　　　　　呉均續齊諧記¶
　段成式酉陽雜俎　　　異術¶
　王建平典術　　　　　杜祐通典¶
　異類　　　　　　　　何承天纂文¶
<pb:KR3e0079_WYG_010-27b>¶
　張華博物志　　　　　魏畧¶
　東方朔神異經　　　　盛𢎞之荆州記¶
　郭璞注山海經　　　　何宴九州記¶
　宗懔荆楚嵗時記　　　華山記¶
　顧微廣州記　　　　　徐表南州記¶
　嵩山記　　　　　　　裴淵廣州記¶
　萬震南州異物志　　　南蠻記¶
　楊孚異物志　　　　　房千里南方異物志¶
<pb:KR3e0079_WYG_010-28a>¶
　太原地志　　　　　　劉恂嶺表録¶
　孟琯嶺南異物志　　　永嘉記¶
　朱應扶南記　　　　　張氏燕吳行紀¶
　南城志　　　　　　　五溪記¶
　王氏番禺記　　　　　白澤圖¶
　軒轅述寶藏論　　　　青霞子丹臺録¶
　斗門經　　　　　　　獨孤滔丹房鑑源¶
　東華眞人煑石法　　　房室圖¶
<pb:KR3e0079_WYG_010-28b>¶
　太清草木記　　　　　神仙芝草經¶
　異魚圖　　　　　　　太清石壁記¶
　靈芝瑞草圖　　　　　狐剛子鍊粉圖¶
　魏王花木志　　　　　夏禹神仙經¶
　四時纂要　　　　　　賈思勰(音/叶)齊民要術¶
　三洞要録　　　　　　郭義㳟廣志¶
　汜勝之種植書　　　　八帝聖化經¶
　崔豹古今注　　　　　丁謂天香簿¶
<pb:KR3e0079_WYG_010-29a>¶
　八帝𤣥變經　　　　　陸璣詩義疏¶
　陸羽茶經　　　　　　神仙感應篇¶
　李畋該聞録　　　　　張鷟朝野僉載¶
　神仙秘㫖　　　　　　楊億談苑¶
　開元天寶遺事　　　　修眞秘㫖¶
　宣政録　　　　　　　鄭氏明皇雜録¶
　頴陽子修眞秘訣　　　五行書¶
　孫光憲北夢𤨏言　　　左慈秘訣¶
<pb:KR3e0079_WYG_010-29b>¶
　廣五行記　　　　　　歐陽公歸田録¶
　陶隱居登眞隱訣　　　遁甲書¶
　沈括夢溪筆談　　　　耳珠先生訣¶
　龍魚河圖　　　　　　景煥野人閑話¶
　韓終采藥詩　　　　　王充論衡¶
　黄休復茒亭客話　　　金光明經¶
　顔氏家訓　　　　　　范子計然¶
　宋齊丘化書　　　　　楚辭¶
<pb:KR3e0079_WYG_010-30a>¶
　李善注文選　　　　　張協賦¶
　本事詩　　　　　　　江淹集¶
　宋王微讃　　　　　　庾肩吾集¶
　陳子昻集　　　　　　陸龜蒙詩¶
　梁簡文帝勸醫文(已上一百五十一/家舊本所引者)¶
　許愼説文解字　　　　吕忱字林¶
　周弼六書正譌　　　　周弼説文字原¶
　王安石字説　　　　　趙古則六書本義¶
<pb:KR3e0079_WYG_010-30b>¶
　顧野王玉篇　　　　　孫愐唐韻¶
　魏子才六書精藴　　　倉頡解詁¶
　丁度集韻　　　　　　黄公武古今韻㑹¶
　洪武正韻　　　　　　隂氏韻府羣玉¶
　包氏續韻府羣玉　　　急就章¶
　張揖廣雅　　　　　　孫炎爾雅正義¶
　孔鮒小爾雅　　　　　曹憲博雅¶
　羅願爾雅翼　　　　　揚雄方言¶
<pb:KR3e0079_WYG_010-31a>¶
　陸佃埤雅　　　　　　埤雅廣義¶
　劉熈釋名　　　　　　司馬光名苑¶
　陸璣鳥獸草木蟲魚疏　師曠禽經¶
　袁達禽蟲述　　　　　淮南八公相鶴經¶
　黄省曾獸經　　　　　王元之蜂記¶
　朱仲相貝經　　　　　龜經¶
　張世南質龜論　　　　鍾毓果然賦¶
　馬經　　　　　　　　傅肱蟹譜¶
<pb:KR3e0079_WYG_010-31b>¶
　李石續博物志　　　　韓彦直橘譜¶
　毛文錫茶譜　　　　　唐蒙博物志¶
　蔡襄荔枝譜　　　　　蔡宗顔茶對¶
　張華感應類從志　　　歐陽修牡丹譜¶
　劉貢父芍藥譜　　　　賛寧物類相感志¶
　范成大梅譜　　　　　范成大菊譜¶
　楊泉物理論　　　　　劉蒙泉菊譜¶
　史正志菊譜　　　　　王佐格古論¶
<pb:KR3e0079_WYG_010-32a>¶
　陳翥桐譜　　　　　　沈立海棠譜¶
　天𤣥主物簿　　　　　陳仁玉菌譜¶
　王西樓野菜譜　　　　穆脩靖靈芝記¶
　戴凱之竹譜　　　　　葉庭珪香譜¶
　李徳裕平泉草木記　　僧賛寧竹譜¶
　洪駒父香譜　　　　　周叙洛陽花木記¶
　蘇易簡紙譜　　　　　蘇氏筆譜¶
　洛陽名園記　　　　　蘇氏硯譜¶
<pb:KR3e0079_WYG_010-32b>¶
　蘇氏墨譜　　　　　　張杲丹砂秘訣¶
　杜季陽雲林石譜　　　九鼎神丹秘訣¶
　張杲玉洞要訣　　　　李徳裕黄冶論¶
　昇𤣥子伏汞圖　　　　桓譚鹽鐵論¶
　大明一統志　　　　　韋述兩京記¶
　寶貨辨疑　　　　　　太平寰宇記¶
　祝穆方輿要覽　　　　稽含南方草木狀¶
　逸周書　　　　　　　酈道元注水經¶
<pb:KR3e0079_WYG_010-33a>¶
　沈瑩臨海水土記　　　汲塜竹書¶
　陸禋續水經　　　　　臨海異物志¶
　左氏國語　　　　　　三輔黄圖¶
　陳祈暢異物志　　　　謝承續漢書¶
　三輔故事　　　　　　曹叔雅異物志¶
　法盛晉中興書　　　　張勃吳録¶
　薛氏荆揚異物志　　　後魏書¶
　環氏吳紀　　　　　　萬震凉州異物志¶
<pb:KR3e0079_WYG_010-33b>¶
　南齊書　　　　　　　東觀秘記¶
　劉欣期交州記　　　　唐㑹要¶
　劉義慶世説　　　　　范成大桂海虞衡志¶
　五代史　　　　　　　世本¶
　東方朔林邑記　　　　南唐書¶
　類編　　　　　　　　東方朔十洲記¶
　宋史　　　　　　　　逸史¶
　任豫益州記　　　　　遼史¶
<pb:KR3e0079_WYG_010-34a>¶
　野史　　　　　　　　宋祁劍南方物賛¶
　元史　　　　　　　　費信星槎勝覽¶
　周達觀真臘記　　　　吾學編¶
　顧玠海槎録　　　　　劉郁出使西域記¶
　大明㑹典　　　　　　朱輔山溪蠻叢笑¶
　袁滋雲南記　　　　　太平御覽¶
　陳彭年江南别録　　　永昌志¶
　冊府元龜　　　　　　江南異聞録¶
<pb:KR3e0079_WYG_010-34b>¶
　蜀地志　　　　　　　集事淵海¶
　李肇國史補　　　　　華陽國志¶
　馬端臨文獻通考　　　楚國先賢傳¶
　茅山記　　　　　　　白孔六帖¶
　葛洪西京雜記　　　　太和山志¶
　古今事類合璧　　　　周宻齊東野語¶
　西凉記　　　　　　　祝穆事文類聚¶
　周宻癸辛雜志　　　　荆南記¶
<pb:KR3e0079_WYG_010-35a>¶
　歐陽詢藝文類聚　　　周宻浩然齋日鈔¶
　永州記　　　　　　　鄭樵通志¶
　周宻志雅堂雜鈔　　　南裔記¶
　陶九成説郛　　　　　羅大經鶴林玉露¶
　竺法眞羅浮山疏　　　虞世南北堂書鈔¶
　陶宗儀輟耕録　　　　田汝成西湖志¶
　賈似道悦生隨鈔　　　葉盛水東日記¶
　南郡記　　　　　　　徐堅初學記¶
<pb:KR3e0079_WYG_010-35b>¶
　徐氏總龜對類　　　　伏深齊地記¶
　文苑英華　　　　　　邵桂子甕天語¶
　郡國志　　　　　　　錦繡萬花谷¶
　毛直方詩學大成　　　鄴中記¶
　洪邁夷堅志　　　　　蘇子仇池筆記¶
　亷州記　　　　　　　淮南萬畢術¶
　鮮于樞鈎𤣥　　　　　辛氏三秦記¶
　髙氏事物紀原　　　　松忩雜記¶
<pb:KR3e0079_WYG_010-36a>¶
　金門記　　　　　　　伏候中華古今注¶
　杜寶大業拾遺錄　　　周處風土記¶
　應劭風俗通　　　　　蘇鶚杜陽編¶
　嵩髙記　　　　　　　班固白虎通¶
　方勺泊宅編　　　　　襄沔記¶
　服䖍通俗文　　　　　方鎭編年録¶
　鄧顯明南康記　　　　顔師古刋謬正俗¶
　楊愼丹鉛録　　　　　方國志¶
<pb:KR3e0079_WYG_010-36b>¶
　杜臺卿玉燭寳典　　　劉績霏雪録¶
　荀伯子臨川記　　　　河圖玉版¶
　葉夢得水雲録　　　　洪邁松漠紀聞¶
　河圖括地象　　　　　孫柔之瑞應圖記¶
　河湖紀聞　　　　　　春秋題辭¶
　許善心符瑞記　　　　王安貧武陵記¶
　春秋運斗樞　　　　　夏小正¶
　趙蔡行營雜記　　　　春秋元命包¶
<pb:KR3e0079_WYG_010-37a>¶
　崔寔四時月令　　　　張匡業行程記¶
　春秋考異郵　　　　　月令通纂¶
　金㓜孜北征録　　　　禮斗威儀¶
　王楨農書　　　　　　張師正倦㳺録¶
　孝經援神契　　　　　王旻山居録¶
　段公路北户録　　　　周易通卦騐¶
　山居四要　　　　　　胡嶠陷盧記¶
　京房易占　　　　　　居家必用¶
<pb:KR3e0079_WYG_010-37b>¶
　隋煬帝開河記　　　　劉向洪範五行傳¶
　便民圖纂　　　　　　玉䇿記¶
　遁甲開山圖　　　　　劉伯温多能鄙事¶
　述征記　　　　　　　南宫從&KR1174;嶁神書¶
　臞仙神隱書　　　　　任昉述異記¶
　皇極經世書　　　　　務本新書¶
　祖冲之述異記　　　　性理大全¶
　俞宗本種樹書　　　　薛用弱集異記¶
<pb:KR3e0079_WYG_010-38a>¶
　五經大全　　　　　　起居雜記¶
　陳翺卓異記　　　　　通鑑綱目¶
　洞天保生録　　　　　神異記¶
　程氏遺書　　　　　　林洪山家清供¶
　李元獨異志　　　　　朱子大全¶
　閨閣事宜　　　　　　録異記¶
　老子　　　　　　　　陳元靚事林廣記¶
　戴祚甄異傳　　　　　鶡冠子¶
<pb:KR3e0079_WYG_010-38b>¶
　事海文山　　　　　　異聞記¶
　管子　　　　　　　　萬寶事山¶
　祖台之志怪　　　　　墨子¶
　奚囊雜纂　　　　　　陶氏續捜神記¶
　晏子春秋　　　　　　三洞珠囊¶
　楊氏洛陽伽藍記　　　董子¶
　陶隱居雜録　　　　　太上𤣥科¶
　賈誼新書　　　　　　西樵野記¶
<pb:KR3e0079_WYG_010-39a>¶
　太清外術　　　　　　韓詩外傳¶
　琅琊漫鈔　　　　　　魯至剛俊靈機要¶
　劉向説苑　　　　　　姚福庚巳編¶
　地鏡圖　　　　　　　杜恕篤論¶
　王清明揮麈餘話　　　五雷經¶
　盧諶祭法　　　　　　景煥牧竪閑談¶
　雷書　　　　　　　　王叡炙轂子¶
　陳霆兩山墨談　　　　乾象占¶
<pb:KR3e0079_WYG_010-39b>¶
　葉世傑草木子　　　　韋航細談¶
　列星圖　　　　　　　梁元帝金樓子¶
　孫升談圃　　　　　　演禽書¶
　蔡邕獨斷　　　　　　龎元英談藪¶
　吐納經　　　　　　　王浚川雅述¶
　愛竹談藪　　　　　　謝道人天空經¶
　章俊卿山堂考索　　　彭乘墨客揮犀¶
　魏伯陽叅同契　　　　洪邁容齋隨筆¶
<pb:KR3e0079_WYG_010-40a>¶
　蔡絛鐵圍山叢話　　　蕭了真金丹大成¶
　百川學海　　　　　　侯延賞退齋閑覽¶
　許眞君書　　　　　　翰墨全書¶
　遯齋閑覽　　　　　　陶𢎞景真誥¶
　文系　　　　　　　　顧文薦負暄録¶
　朱真人靈騐篇　　　　朱子離騷辨證¶
　陸文量菽園雜記　　　太上𤣥變經¶
　何孟春餘冬録　　　　王性之揮麈録¶
<pb:KR3e0079_WYG_010-40b>¶
　李筌太白經注　　　　黄震慈溪日鈔¶
　趙與時賔退録　　　　八草靈變篇¶
　類説　　　　　　　　葉石林避暑録¶
　鶴頂新書　　　　　　吳淑事類賦¶
　劉禹錫嘉話録　　　　造化指南¶
　左思三都賦　　　　　姚亮西溪叢話¶
　修真指南　　　　　　葛洪遐觀賦¶
　俞琰席上腐談　　　　周顛仙碑¶
<pb:KR3e0079_WYG_010-41a>¶
　魯褒錢神論　　　　　胡仔漁隱叢話¶
　劉根别傳　　　　　　綦母錢神論¶
　熊太古冀越集　　　　法華經¶
　稽康飬生論　　　　　王濟日訽手記¶
　湼槃經　　　　　　　王之綱通微集¶
　李氏仕學類鈔　　　　圓覺經¶
　儲詠祛疑説　　　　　周必大陰徳錄¶
　楞嚴經　　　　　　　文字指歸¶
<pb:KR3e0079_WYG_010-41b>¶
　翰苑叢記　　　　　　變化論¶
　造化權輿　　　　　　解頥新語¶
　自然論　　　　　　　潘塤楮記室¶
　趙溍飬疴漫筆　　　　劉義慶幽明録¶
　仇遠稗史　　　　　　江隣幾雜志¶
　百感録　　　　　　　魏武帝集¶
　張耒明道雜志　　　　海録碎事¶
　魏文帝集　　　　　　唐小說¶
<pb:KR3e0079_WYG_010-42a>¶
　𤨏碎録　　　　　　　曹子建集¶
　林氏小説　　　　　　治聞説¶
　韓文公集　　　　　　晁以道客話¶
　龍江録　　　　　　　栁子厚文集¶
　劉跂暇日記　　　　　靈仙録¶
　歐陽公文集　　　　　康譽之昨夢録¶
　白獺髓　　　　　　　三蘇文集¶
　邢坦齋筆衡　　　　　異説¶
<pb:KR3e0079_WYG_010-42b>¶
　宛委録　　　　　　　蘇黄手簡¶
　張世南㳺宦紀聞　　　髙氏蓼花洲閑録¶
　山谷刀筆　　　　　　何逺春渚紀聞¶
　畢氏幕府燕閑録　　　李太白集¶
　東坡詩集　　　　　　吳澄草廬集¶
　杜子美集　　　　　　黄山谷集¶
　吳萊淵頴集　　　　　王維詩集¶
　宋徽宗詩　　　　　　楊維禎鐵厓集¶
<pb:KR3e0079_WYG_010-43a>¶
　岑參詩集　　　　　　王元之集¶
　宋景濓潛溪集　　　　錢起詩集¶
　梅堯臣詩集　　　　　方孝孺遜志齋集¶
　白樂天長慶集　　　　王荆公臨川集¶
　吳玉崑山小稿　　　　元楨長慶集¶
　邵堯夫集　　　　　　陳白沙集¶
　劉禹錫集　　　　　　周必大集¶
　何仲黙集　　　　　　張籍詩集¶
<pb:KR3e0079_WYG_010-43b>¶
　楊萬里誠齋集　　　　張東海集¶
　李紳文集　　　　　　范成大石湖集¶
　楊升菴集　　　　　　李義山集¶
　陸放翁集　　　　　　唐荆川集¶
　左貴嬪集　　　　　　陳止齋集¶
　焦希程集　　　　　　王梅溪集¶
　張宛丘集　　　　　　方虚谷集¶
　葛氏韻語陽秋　　　　蔡氏詩話¶
<pb:KR3e0079_WYG_010-44a>¶
　古今詩話　　　　　　錦囊詩話(已上四百四十/家時珍所引者)¶
　　采集諸家本草藥品總數¶
　神農本草經三百四十七種(除併入一十八種外/草部一百六十四種)¶
　(穀部七種種菜部一十三種金果部一十一種/部四十四    土部二種    石部四十二種)　(木/蟲)¶
　(部二十九種獸介部八種種鱗部七種種/禽部五種    部一十五    人部一)¶
　陶𢎞景名醫别録三百六種(除併入五十九種外穀/草部一百三十種)¶
　(部一十九種種菜部一十七種/木部二十三    服器部三種)　(果部一十七種部/水部二種  土)¶
　(三種/五種)　(金石部三十二種一蟲部一十七種一介部/鱗部十種  禽部  十一種  獸部  十二)¶
<pb:KR3e0079_WYG_010-44b>¶
　(種五人/部  種)¶
　李當之藥録一種(草部/)¶
　吳普本草一種(草部/)¶
　雷斆炮炙論一種(獸部/)¶
　蘇㳟唐本草一百一十一種(草部三十四種種穀部/二種  菜部七    果)¶
　(部一十一種石木部二十二種蟲服器部三種部土/部三種  金  部一十四種    部一種  介  二)¶
　(種部鱗部一種部禽部二種/獸  八種  人  一種)¶
　甄權藥性本草四種(草部一種/器部一種)　(穀部一種種服/金石部一)¶
<pb:KR3e0079_WYG_010-45a>¶
　孫思邈千金食治二種(菜部/)¶
　孟詵食療本草一十七種(草部二種/菜部三種)　(穀部三種/果部一種)¶
　(鱗部六種/禽部二種)¶
　陳藏器本草拾遺三百六十九種(草部六十八種/穀部一十一種)¶
　(菜部一十三種種果部二十種/服器部三十五    火部一種)　(木部三十九種/水部二十六種)¶
　(土部二十八種種金石部一十七種/種  介部一十    鱗部二十八種)　(蟲部二十四/禽部二十六)¶
　(種/種)　(獸部一十五/人部八種)¶
　李珣海藥本草一十四種(草部四種/果部一種)　(榖部一種/木部五種)¶
<pb:KR3e0079_WYG_010-45b>¶
　(蟲部一種/介部二種)¶
　蕭炳四聲本草二種(草部一種種/服器部一)¶
　陳士良食性本草二種(菜部一種/果部一種)¶
　韓保昇蜀本草五種(菜部二種/介部一種)　(木部一種/獸部一種)¶
　馬志開寶本草一百一十一種(草部三十七種六榖/部二種  菜部  種)¶
　(果部一十九種石木部一十五種二服器部一種種/土部一種  金  部九種  蟲部  種  介部二)¶
　(鱗部一十一種部禽部一種/獸部四種  人  一種)¶
　掌禹錫嘉祐本草七十八種(草部一十七種種穀部/三種  菜部十    果)¶
<pb:KR3e0079_WYG_010-46a>¶
　(部二種八木部六種八服器部一種十水部四種部/金石部  種  介部  種  禽部一  三種  獸)¶
　(一種種人/部四)¶
　蘇頌圖經本草七十四種(草部五十四種/種  菜部四種)　(榖部二/果部五)¶
　(種/種)　(木部一種/介部一種)　(金石部三種獸蟲部一/禽部一種    部一種)¶
　大明日華本草二十五種(草部七種/果部二種)　(菜部二種/木部一種)¶
　(金石部八種一蟲部一種一鱗部/一種  禽部  種  人部  種)¶
　唐慎微證類本草八種(菜部一種金木部一種/部一種    石部一種)　(土/蟲)¶
　(部二種部獸部一/種  人  一種)¶
<pb:KR3e0079_WYG_010-46b>¶
　寇宗奭本草衍義一種(獸部/)¶
　李杲用藥法象一種(草部/)¶
　朱震亨本草補遺三種(草部一種部穀部/一種  木  一種)¶
　吳瑞日用本草七種(穀部一種/果部二種)　(菜部三種/獸部一種)¶
　周憲王救荒本草二種(穀部一種/菜部一種)¶
　汪頴食物本草一十七種(穀部三種/果部一種)　(菜部二種/禽部十種)¶
　(獸部/一種)¶
　寗原食鑑本草四種(穀部一種/鱗部一種)　(菜部一種/獸部一種)¶
<pb:KR3e0079_WYG_010-47a>¶
　汪機本草㑹編三種(草部一種部果部/一種  蟲  一種)¶
　陳嘉謨本草蒙筌二種(介部一種/人部一種)¶
　李時珍本草綱目三百七十四種(草部八十六種/榖部一十五種)¶
　(菜部一十七種種果部三十四種水木部二十一種/服器部三十五    火部十種    部十一種  土)¶
　(部二十一種鱗金石部二十六種部蟲部二十六種/介部五種    部二十八種  禽  五種  獸部二)¶
　(十三種一人/部一十  種)¶
　　神農本經名例¶
　上藥一百二十種為君主飬命以應天無毒多服久¶
<pb:KR3e0079_WYG_010-47b>¶
　服不傷人欲輕身益氣不老延年者本上經¶
　中藥一百二十種為臣主飬性以應人無毒有毒斟¶
　酌其宜欲遏病補虚羸者本中經¶
　下藥一百二十五種為佐使主治病以應地多毒不¶
　可久服欲除寒熱邪氣破積聚愈疾者本下經三品¶
　合三百六十五種法三百六十五度一度應一日以¶
　成一嵗倍其數合七百三十名也(陶𢎞景曰今按上/品藥性亦能遣疾)¶
　(但勢力和厚不為速效嵗月常服必獲大益病既愈/矣命亦兼申天道仁育故曰應天一百二十種者當)¶
<pb:KR3e0079_WYG_010-48a>¶
　(謂寅邜辰巳之月法萬物生榮時也中品藥性療病/之辭漸深輕身之説稍薄祛患為速延齡為緩人懐)¶
　(性情故曰應人一百二十種當謂午未申酉之月法/萬物成熟時也下品藥性專主攻擊毒烈之氣傾損)¶
　(中和不可常服疾愈即止地體收殺故曰應地一百/二十五種者當謂戌亥子丑之月法萬物枯藏時也)¶
　(兼以閏之盈數加之若單服或配𨽻自隨人患叅而/行之不必偏執也掌禹錫曰陶氏本草例神農以朱)¶
　(書别録以墨書本經藥止三百六十五種今此言倍/其數合七百三十名是併别録副品而言此一節乃)¶
　(别録之文傳寫既久錯亂所致遂令後世捃摭此類/以為非神農之書率以此故也時珍曰神農本草藥)¶
　(分三品陶氏别録倍増藥品始分部類唐宋諸家大/加增補兼或退出雖有朱墨之别三品之名而實已)¶
　(紊矣或一藥而分數條或二物而同一處或木居草/部或蟲入木部水土共居蟲魚雜處淄澠罔辨玉珷)¶
<pb:KR3e0079_WYG_010-48b>¶
　(不分名已難尋實何由覔今則通合古今諸家之藥/析為十六部當分者分當併者併當移者移當増者)¶
　(増不分三品惟逐各部物以類從目隨綱舉毎藥標/一總名正大綱也大書氣味主治正小綱也分註釋)¶
　(明集解發明詳其目也而辨疑正誤附録附之備其/體也單方又附于其末詳其用也大綱之下明注本)¶
　(草及三品所以原始也小綱之下明注各家之名所/以注實也分注則各書人名一則古今之出處不没)¶
　(一則各家之是非有歸雖舊章似乎剖析/而支脉更覺分明非敢僭越實便討尋耳)¶
　藥有君臣佐使以相宣攝合和宜一君二臣三佐五¶
　使又可一君三臣九佐使也(𢎞景曰用藥猶如立人/之制若多君少臣多臣)¶
　(少佐則氣力不周也然檢仙經世俗諸方亦不必皆/爾大扺飬命之藥多君飬性之藥多臣療病之藥多)¶
<pb:KR3e0079_WYG_010-49a>¶
　(佐猶依本性所主而復斟酌之上品君中復有貴賤/臣佐之中亦復如之所以門冬逺志别有君臣甘草)¶
　(國老大黄將軍明其優劣皆不同秩也岐伯曰方制/君臣者主病之謂君佐君之謂臣應臣之謂使非上)¶
　(中下三品之謂也所以明善惡之殊貫也張元素曰/為君者最多為臣者次之佐者又次之藥之于證所)¶
　(主同者則各等分或云力大者為君李杲曰凡藥之/所用皆以氣味為主補瀉在味隨時换&KR0148;主病為君)¶
　(假令治風防風為君治寒附子為君治濕防己為君/治上焦&KR0623;黄芩為君中焦熱黄連為君兼見何證以)¶
　(佐使藥分治之此制方之要也本/草上品為君之説各從其宜耳)¶
　藥有隂陽配合子母兄弟(韓保昇曰凡天地萬物皆/有隂陽大小各冇色類並)¶
　(冇法象故羽毛之類皆生于陽而屬于隂鱗介之類/皆生于隂而屬于陽所以空青法木故色青而主肝)¶
<pb:KR3e0079_WYG_010-49b>¶
　(丹砂法火故色赤而主心雲母法金故色白而主肺/雄黄法土故色黄而主脾磁石法水故色黑而主腎)¶
　(餘皆以此類推之子母兄弟若/榆皮為母厚朴為子之類是也)¶
　根莖花實苖皮骨肉(元素曰凡藥根之在土中者中/半已上氣脉之上行也以生苖)¶
　(者為根中半已下氣脉之下行也以入土者為梢病/在中焦與上焦者用根在下焦者用梢根升梢降人)¶
　(之身半已上天之陽也用頭中焦用身身半已下地/之隂也用梢乃述類象形者也時珍曰草木有單使)¶
　(一件者如𦍑活之根木通之莖欵冬之花葶藶之實/敗醬之苖大青之葉大腹之皮郁李之核蘗木之皮)¶
　(沉香之節蘇木之肌胡桐之淚龍腦之膏是也有兼/用者逺志小草蜀漆常山之類是也有全用者枸杞)¶
　(甘菊之類是也有一物兩用者當歸頭尾麻黄根節/赤白茯苓牛&KR0364;春夏用苖秋冬用根之類是也羽毛)¶
<pb:KR3e0079_WYG_010-50a>¶
　(鱗介玉石水火之屬徃/徃皆然不可一律論也)¶
　有單行者有相須者有相使者有相畏者有相惡者¶
　有相反者有相殺者凡此七情合和視之當用相須¶
　相使者良勿用相惡相反者如有毒宜制可用相畏¶
　相殺者不爾勿合用也(保昇曰本經三百六十五種/中單行者七十一種相須者)¶
　(十二種相使者九十種相畏者七十八種相惡者六/十種相反者十八種相殺者三十六種凡此七情合)¶
　(和視之𢎞景曰凡檢舊方用藥亦有相惡相反者如/仙方廿草丸有防已細辛俗方玉石散用栝樓乾薑)¶
　(之類服之乃不為害或有制持之者譬之冦賈輔漢/程周佐吳大體既正不得以私情為害雖爾不如不)¶
<pb:KR3e0079_WYG_010-50b>¶
　(用尤良半夏有毒須用生薑取其相畏相制也宗奭/曰相反為害深于相惡者謂彼雖惡我我無忿心猶)¶
　(如牛黄惡龍骨而龍骨得牛黄更良此有以制服故/也相反者則彼我交讐必不和合今畵家用雌黄胡)¶
　(粉相近便自黯妬可證矣時珍曰藥有七情獨行者/單方不用輔也相須者同類不可離也如人参甘草)¶
　(黄蘗知母之類相使者我之佐使也相惡者奪我之/能也相畏者受彼之制也相反者兩不相合也相殺)¶
　(者制彼之毒也古方多有用相惡相反者葢相須相/使同用者帝道也相畏相殺同用者王道也相惡相)¶
　(反同用者霸道也有經/有權在用者識悟耳)¶
　藥有酸鹹甘苦辛五味又有寒熱温凉四氣(宗奭曰/凡稱氣)¶
　(者是香臭之氣其寒熱温凉是藥之性且如鵞白脂/性冷不可言氣冷也四氣則是香臭腥臊如蒜阿魏)¶
<pb:KR3e0079_WYG_010-51a>¶
　(鮑魚汚襪則其氣臭雞魚鴨蛇則其氣腥狐狸白馬/莖人中白則其氣臊沉檀龍麝則其氣香是也則氣)¶
　(字當改為性字于義方允時珍曰寇氏言寒熱温凉/是性臭香腥臊是氣其説與禮記文合但自素問以)¶
　(来只以氣味言卒難改易姑從舊爾好古曰味冇五/氣冇四五味之中各有四氣如辛則有石膏之寒桂)¶
　(附之熱半夏之温薄荷之冷是也氣者天也味者地/也温熱者天之陽寒凉者天之隂辛廿者地之陽鹹)¶
　(苦者地之隂本草五味不言淡四氣不言凉只言温/大温熱大熱寒大寒微寒平小毒大毒有毒無毒何)¶
　(也淡附于廿/微寒即凉也)¶
　及有毒無毒(岐伯曰病有久新方有大小有毒無毒/固宜常制大毒治病十去其六常毒治)¶
　(病十去其七小毒治病十去其八無毒治病十去其/九穀肉果菜食飬盡之無使過之傷其正也又曰耐)¶
<pb:KR3e0079_WYG_010-51b>¶
　(毒者以厚藥不勝毒者以薄藥王氷云藥氣有偏/勝則臟氣有偏絶故十分去其六七八九而止也)¶
　隂乾暴乾採造時月生熟(𢎞景曰凡採藥時月皆是/建寅嵗首則從漢太初後)¶
　(所記也其根物多以二月八月採者謂春初津潤始/萌未充枝葉勢力淳濃也至秋枝葉乾枯津潤歸流)¶
　(于下也大抵春寧宜早秋寧宜晚花實莖葉各隨其/成熟爾嵗月亦有早晏不必都依本文也所謂隂乾)¶
　(者就六甲隂中乾之也又依遁甲法甲子句隂中在/癸酉以藥著酉地也實不必然但露暴于隂影處乾)¶
　(之爾若可兩用益當為善孫思邈曰古之醫者自解/採取隂乾暴乾皆如法用藥必依土地所以治病十)¶
　(愈八九今之醫者不知採取時節至于出産土地新/陳虚實所以治病十不得五也馬志曰今按法隂乾)¶
　(者多惡如鹿葺隂乾悉爛火乾且良草木根苖九月/以前採者悉宜日乾十月以後採者隂乾乃好時珍)¶
<pb:KR3e0079_WYG_010-52a>¶
　(曰生産有南北節氣冇早遲根苖異收採制造異法/度故市之地黄以鍋煑熟大黄用火焙乾松黄和蒲)¶
　(黄樟腦雜龍腦皆失制作偽者也孔志約云動植形/生因地舛性春秋節變感氣殊功離其本土則質同)¶
　(而效異乖于採取則物是而時非名實既虚寒温多/謬施于君父逆莫大焉嘉謨曰醫藥貿易多在市家)¶
　(諺云賣藥者兩眼用藥者一眼服藥者無眼非虚語/也古壙灰云死龍骨首蓿根為土黄耆麝香搗荔核)¶
　(攙藿香採茄葉雜煮半夏為元胡索鹽松梢為肉蓯/蓉草仁充草豆&KR0371;西呆代南木香熬廣膠入蕎麫作)¶
　(阿膠煮雞子及魚枕為琥珀枇杷蕋代欵冬驢脚脛/作虎骨松脂混麒麟竭畨硝和龍腦香巧詐百般甘)¶
　(受其侮甚致殺人歸咎用藥乃/大闗係非比尋常不可不慎也)¶
　土地所出眞偽陳新並各有法(𢎞景曰諸藥所生皆/的有境界秦漢已前)¶
<pb:KR3e0079_WYG_010-52b>¶
　(當言列國今郡縣之名後人所増爾江東以來小小/雜藥多出近道氣力性理不及本邦假令荆益不通)¶
　(則全用歴陽當歸錢塘三建豈得相似所以療病不/及徃人亦當縁此又且醫不識藥惟聼市人市人又)¶
　(不辨䆒皆委採送之家傳習造作真偽好惡並皆莫/測所以鍾乳醋煮令白細辛水潰使直黄耆蜜蒸為)¶
　(甜當歸酒洗取潤蜈蚣朱足令赤螵蛸膠于桑枝以/蛇牀當蘼蕪以薺苨亂人参此等既非事實合藥不)¶
　(量剥除只如逺志牡丹纔不收半地黄門冬三分耗/一凡去皮除心之屬分兩不應不知取足王公貴勝)¶
　(合藥之日羣下竊换好藥終不能覺以此療病固難/責效宗奭曰凡用藥必須擇土地所宜者則真用之)¶
　(有據如上黨人参川西當歸齊州半夏華州細辛東/壁土冬月灰半天河水熱湯漿水之類其物至微其)¶
　(用至廣葢亦有理若不推䆒厥理治病徒費其功杲/曰陶隠居本草言狼毒枳實橘皮半夏麻黄吳茱萸)¶
<pb:KR3e0079_WYG_010-53a>¶
　(皆須陳久者良其餘須精新也然大黄木賊荆芥芫/花槐花之類亦宜陳久不獨六陳也凡藥味須要專)¶
　(精至元庚辰六月許伯威年五十四中氣本弱病傷/寒八九日熱甚醫以凉藥下之又食梨冷傷脾胃四)¶
　(肢逆冷時發昏憒心下悸動吃噫不止面色青黄目/不欲開其脉動中有止時自還乃結脉也用仲景復)¶
　(脉湯加人参肉桂急扶正氣生地黄减半恐傷陽氣/服二劑病不退再為診之脉證相對因念莫非藥欠)¶
　(專精陳腐耶再市新藥與服其證减半又服而安凡/諸草木昆蟲産之有地根葉花實採之有時失其地)¶
　(則性味少異失其時則氣味不全又况新陳之不同/精粗之不等倘不擇而用之其不效者醫之過也唐)¶
　(耿湋詩曰老醫迷舊疾朽藥誤/新方是矣  嵗物專精見後)¶
　藥性冇宜丸者宜散者宜水煑者宜酒漬者宜膏煎¶
<pb:KR3e0079_WYG_010-53b>¶
　者亦有一物兼宜者亦有不可入湯酒者並隨藥性¶
　不得違越(𢎞景曰又按病有宜服丸服散服湯服酒/服膏煎者亦兼叅用以為其制華佗曰病)¶
　(有宜湯宜丸者宜散者宜下者宜吐者宜汗者湯可/以蕩滌臟腑開通經絡調品隂陽丸可以逐風冷破)¶
　(堅積進飲食散可以去風寒暑濕之邪散五臟之結/伏開腸利胃可下而不下使人心腹脹滿煩亂可汗)¶
　(而不汗使人毛孔閉塞悶絶而終可吐而不吐使人/結胷上喘水食不入而死杲曰湯者蕩也去大病用)¶
　(之散者散也去急病用之丸者緩也舒緩而治之也/㕮咀者古制也古無鐵刅以口咬細煎汁飲之則易)¶
　(升易散而行經絡也凡治至髙之病加酒煎去濕以/生薑補元氣以大棗發散風寒以蔥白去膈上痰以)¶
　(蜜細末者不循經絡止去胃中及臟腑之積氣厚味/者白湯調氣味薄者煎之和滓服去下部之痰其丸)¶
<pb:KR3e0079_WYG_010-54a>¶
　(極大而光且圓治中焦者次之治上焦者極小稠麫/糊取其遲化直至中下或酒或醋取其散之意也凡)¶
　(半夏南星欲去濕者丸以薑汁稀糊取其易化也水/浸宿炊餅又易化滴水丸又易化煉蜜丸者取其遲)¶
　(化而氣循經絡也蠟丸取其難化而旋旋取效或毒/藥不傷脾胃也元素曰病在頭面及皮膚者藥須酒)¶
　(炒在咽下臍上者酒洗之在下者生用寒藥須酒浸/暴乾恐傷胃也當歸酒浸助發散之用也嘉謨曰製)¶
　(藥貴在適中不及則功效難求太過則氣味反失火/製四煆炮炙炒也水製三漬泡洗也水火共製蒸煮)¶
　(二者焉法造雖多不離于此酒製升提薑製發散入/鹽走腎而軟堅用醋注肝而住痛童便製除劣性而)¶
　(降下米泔製去燥性而和中乳製潤枯生血蜜製甘/緩益元陳壁土製竊眞氣驟補中焦麥麩皮製抑酷)¶
　(性勿傷上膈烏豆湯甘草湯漬曝並解毒致令和平/羊酥油猪脂油塗燒咸渗骨容易脆斷去穰者免脹)¶
<pb:KR3e0079_WYG_010-54b>¶
　(抽心者除煩大㮣/具陳初學熟玩)¶
　欲療病先察其源先候病機五臟未虚六腑未竭血¶
　脉未亂精神未散服藥必活若病已成可得半愈病¶
　勢已過命將難全(𢎞景曰自非明醫聼聲察色診脉/孰能知未病之病乎且未病之人)¶
　(亦無肯自療故齊侯怠于皮膚之微以致骨髓之病/非但識悟之為難亦乃信受之弗易倉公有言信巫)¶
　(不信醫死不治也時珍曰素問曰上古作湯液故為/而弗服中古道徳稍衰邪氣時至服之萬全當今之)¶
　(世必齊毒藥攻其中鑱石針艾治其外又曰中古治/病至而治之湯液十日不已治以草蘇荄枝本末為)¶
　(助標本已得神&KR0148;乃復暮世之病不本四時不知日/月不審逆從病勢已成以為可救故病未已新病復)¶
<pb:KR3e0079_WYG_010-55a>¶
　(起淳于意曰病冇六不治驕恣不論于理一不治輕/身重財二不治衣食不適三不治隂陽臟氣不定四)¶
　(不治形羸不能服藥五不治信巫不信醫六不治六/者有一則難治也宗奭曰病有六失失于不審失于)¶
　(不信失于過時失于不擇醫失于不識病六失冇一/即為難治又有八要一曰虚二曰實三曰冷四曰熱)¶
　(五曰邪六曰正七曰内八曰外也素問言凡治病察/其形氣色澤觀人勇怯骨肉皮膚能知其情以為診)¶
　(法若患人脉病不相應既不得見其形醫止據脉供/藥其可得乎今豪富之家婦人居幃幔之内復以帛)¶
　(幪手臂既無望色之神聼聲之聖又不能盡切脉之/巧未免詳問病家厭繁以為術疎徃徃得藥不服是)¶
　(四診之術不得其一/矣可謂難也嗚呼)¶
　若用毒藥療病先起如黍粟病去即止不去倍之不¶
<pb:KR3e0079_WYG_010-55b>¶
　去十之取去為度(𢎞景曰今藥中單行一兩種有毒/只如巴豆甘遂將軍不可便令盡)¶
　(劑如經所云一物一毒服一丸如細麻二物一毒服/二丸如大麻三物一毒服三丸如胡豆四物一毒服)¶
　(四丸如小豆五物一毒服五丸如大豆六物一毒服/六丸如梧子從此至十皆以梧子為數其中又有輕)¶
　(重且如狼毒鉤吻豈如附子芫花輩耶此類皆須量/宜宗奭曰須有此例更合論人老少虚實病之新久)¶
　(藥之多毒少毒斟量/之不可執為定法)¶
　療寒以熱藥療熱以寒藥飲食不消以吐下藥鬼疰¶
　蠱毒以毒藥癰疽瘡瘤以瘡藥風濕以風濕藥各隨¶
　其所宜(𢎞景曰藥性一物兼主十餘病者取其偏長/為本復觀人之虚實補瀉男女老少苦樂榮)¶
<pb:KR3e0079_WYG_010-56a>¶
　(悴鄉壤風俗並各不同褚澄療寡婦尼僧異乎妻妾/此是達其性懐之所致也時珍曰氣味有厚薄性用)¶
　(有躁静治體有多少力化有淺深正者正治反者反/治用熱逺熱用寒逺寒用凉逺凉用温逺温發表不)¶
　(逺熱攻裏不逺寒不逺熱則熱病至不逺寒則寒病/至治熱以寒温而行之治寒以熱凉而行之治温以)¶
　(清冷而行之治清以温熱而行之木鬱達之火鬱發/之土鬱奪之金鬱泄之水鬱折之氣之勝也微者隨)¶
　(之甚者制之氣之復也和者平之暴者奪之髙者抑/之下者舉之冇餘折之不足補之堅者削之客者除)¶
　(之勞者温之結者散之留者行之燥者濡之急者緩/之散者收之損者益之逸者行之驚者平之吐之汗)¶
　(之下之補之瀉之新久同法又曰逆者正治從者反/治反治者熱因寒用寒因熱用塞因塞用通因通用)¶
　(必伏其所主而先其所因其始則同其終則異可使/破積可使潰堅可使氣和可使必已又曰諸寒之而)¶
<pb:KR3e0079_WYG_010-56b>¶
　(熱者取之隂熱之而寒者取之陽所謂求/其屬以衰之也此皆約取素問之粹言)¶
　病在胸膈已上者先食後服藥病在心腹已下者先¶
　服藥而後食病在四肢血脉者宜空服而在旦病在¶
　骨髓者宜飽滿而在夜(𢎞景曰今方家先食後食葢/此義也又有須酒服者飲服)¶
　(者冷服者熱服者服湯則有踈有數煑湯則有生有/熟各有法用並宜詳審杲曰古人服藥活法病在上)¶
　(者不厭頻而少病在下者不厭頓而多少服則滋榮/于上頓服則峻補于下凡云分再服三服者要令勢)¶
　(力相及並視人之强弱病之輕/重以為進退增减不必泥法)¶
　夫大病之主有中風傷寒寒熱温瘧中惡霍亂大腹¶
<pb:KR3e0079_WYG_010-57a>¶
　水腫腸澼下痢大小便不通奔豚上氣咳逆嘔吐黄¶
　疸消渴留飲癖食堅積癥瘕癲邪驚癎鬼疰喉痺齒¶
　痛耳聾目盲金瘡踒折癰腫惡瘡痔瘻癭瘤男子五¶
　勞七傷虚乏羸瘦女子帶下崩中血閉隂蝕蟲蛇蠱¶
　毒所傷此大畧宗兆其間變動枝葉各宜依端緒以¶
　收之(𢎞景曰藥之所主止説病之一名假令中風乃/有數十種傷寒證候亦有二十餘條更復就中)¶
　(求其類例大體歸其始終以本性為根宗然後配證/以合藥爾病之變狀不可一㮣言之所以醫方千卷)¶
　(猶未盡其理春秋以前及和緩之書蔑聞而道經畧/載扁鵲數法其用藥猶是本草家意至漢淳于意及)¶
<pb:KR3e0079_WYG_010-57b>¶
　(華陀等方今時冇存者亦皆條理藥性惟張仲景一/部最為衆方之祖又悉依本草但其善診脉明氣候)¶
　(以意消息之爾至于刳腸剖臆刮骨續筋之法乃别/術所得非神農家事自晉代以來有張苖宫㤗劉徳)¶
　(史脱靳邵趙泉李子豫等一代良醫其貴勝阮徳如/張茂先輩逸民皇甫士安及江左葛洪蔡謨殷仲堪)¶
　(諸名人等並研精藥術宋有羊欣元有胡洽秦承祖/齊有尚書褚澄徐文伯嗣伯羣從兄弟療病亦十愈)¶
　(八九凡此諸人各有所撰用方觀其指趣莫非本草/者或時用别藥亦循其性度非相踰越范汪方百餘)¶
　(卷及葛洪肘後其中冇細碎單行經用者或田舍試/騐之法或殊域異識之術如藕皮散血起自庖人牽)¶
　(牛逐水近出野老麵店蒜虀乃是下蛇之藥路邊地/菘而為金瘡所秘此盖天地間物莫不為天地間用)¶
　(觸遇則㑹非其主對矣顔光禄亦云道經仙方服食/斷穀延年却老乃至飛丹鍊石之竒雲騰羽化之妙)¶
<pb:KR3e0079_WYG_010-58a>¶
　(莫不以藥道為先用藥之理一同本草但制御之途/小異世法所用不多逺至二十餘物或單行數種嵗)¶
　(月深積便至大益即本草所云久服之效不如俗人/㣲覺便止今庸醫處療皆恥看本草或倚約舊方或)¶
　(聞人傳説便攬筆疏之以此表竒其畏惡相反故自/寡昧而藥類違僻分兩参差不以為疑偶爾値瘥則)¶
　(自信方騐旬月未瘳則言病源深結了不反求諸己/虚搆聲稱自應貽譴矣其闕經四部軍國禮服少有)¶
　(乖越止于事迹非宜爾至于湯藥一物有謬便性命/及之千乘之君百金之長可不深思戒慎耶宗奭曰)¶
　(人有貴賤少長病當别論病有新久虚實理當别藥/盖人心如面各各不同惟其心不同臟腑亦異欲以)¶
　(一藥通治衆人之病其可得乎張仲景曰有土地髙/下不同物性剛柔飱居亦異是故黄帝興四方之問)¶
　(岐伯舉四治之能且如貴豪之家形樂志苦者也衣/食足則形樂而外實患慮多則志苦而内虚故病生)¶
<pb:KR3e0079_WYG_010-58b>¶
　(於脉與貧下異當因人而治後世醫者委此不行所/失甚矣又凡人少長老其氣血有盛壯衰三等故岐)¶
　(伯曰少火之氣壯壯火之氣衰盖少火生氣壯火散/氣况衰火乎故治法亦當分三等其少日服餌之藥)¶
　(于壯老之時皆須别處决不可忽慮又云人以氣血/為本世有童男室女積想在心思  過當多致勞損)¶
　(男則神色先散女則月水先閉葢憂愁思慮則傷心/心傷則血逆竭故神色先散而月水先閉也火既受)¶
　(病不能營飬其子故不嗜食脾既虚則金氣虧故發/𠻳嗽既作水氣絶故四肢乾木氣不充故多怒鬢髮)¶
　(焦筋痿俟五臟傳遍故卒不能死然終死矣此于諸/勞最為難治或能改易心志用藥扶接間得九死一)¶
　(生耳煙冇人病久嗽肺虚生寒熱以欵冬花焚三兩/芽俟  出以筆管吸其煙滿口則嚥之至倦乃已日)¶
　(作五七次遂瘥乃有人病瘧月餘又以藥吐下之氣/遂弱觀其脉病  夏傷暑秋又傷風因與柴胡湯一)¶
<pb:KR3e0079_WYG_010-59a>¶
　(劑安後又飲食不節寒熱復作吐逆不食脇下急痛/此名痰瘧以十棗湯一服下痰水數升服理中散二)¶
　(錢遂愈凡有婦人病吐逆大小便不通煩亂四肢冷/漸無脉  一日半與大承氣湯二劑至夜半大便漸)¶
　(通脉漸生翼日乃安此闗格之病極難治經曰闗則/吐逆格則不得小便亦有不得大便者  有人苦風)¶
　(痰頭痛顫掉吐逆飲食减醫以為傷冷物温之不愈/又以丸下之遂厥復與金液丹後譫語吐逆顫掉不)¶
　(省人狂若見鬼循衣摸床手足冷脉伏此胃中有結/熱故昬瞀不省人以陽氣不能布于外隂氣不持于)¶
　(内即顫掉而厥遂與大承氣湯至一劑乃愈大有婦/人病温已十二日診其脉六七至而澁寸稍  尺稍)¶
　(小發寒熱頰赤口乾不了了耳聾問之病後數日經/水乃行此屬少陽熱入血室治不對病必死乃與小)¶
　(柴胡湯二日又加桂枝乾薑湯一日寒熱止但云我/臍下急痛與抵當丸微利痛止身凉尚不了了復與)¶
<pb:KR3e0079_WYG_010-59b>¶
　(小柴胡湯次日云我胸中熱燥口鼻乾又少與調胃/承氣湯不利與大陷胸丸半服利三行次日虚煩不)¶
　(寧妄有所見狂言知冇燥屎以其極虚不敢攻之與/竹葉湯去其煩熱其大便自通中有燥屎數枚狂煩)¶
　(盡解惟欬嗽唾沬此肺虚也不治恐乗虚作肺痿以/小柴胡去人参薑棗加乾薑五味子湯一日欬减二)¶
　(日悉痊之有人年六十脚腫生瘡忽食猪肉不安醫/以藥下  稍愈時出外中風汗出頭面暴腫起紫黑)¶
　(色多睡耳輪中有浮泡小瘡黄汁出乃與小續命湯/倍加羌活服之遂愈  有人年五十四素羸多中寒)¶
　(小年常服土硫黄數斤近服兔絲有效脉左上二部/右下二部弦𦂳有力五七年來病右手足筋急拘攣)¶
　(言語稍遲遂與仲景小續命湯加薏苡仁一兩以治/筋急减黄芩人参芍藥各半以避中寒杏仁只用一)¶
　(百五枚後云尚覺大冷因盡去人參芩芍加當歸一/兩半遂安小續命湯今人多用不能逐證加减遂至)¶
<pb:KR3e0079_WYG_010-60a>¶
　(危殆故舉/以為例)¶
　　陶隱居名醫别録合藥分劑法則¶
　古秤惟有銖兩而無分名今則以十黍為一銖六銖¶
　為一分四分成一兩十六兩為一斤雖有子榖秬黍¶
　之制從來均之已久依此用之(蘓㳟曰古秤皆複今/南秤是也後漢以來)¶
　(分一斤為二斤一兩為二兩古方惟張仲景而已渉/今秤若用古秤則水為殊少矣杲曰六銖為一分即)¶
　(二錢半也二十四銖為一兩古云三兩即今之一兩/云二兩即今之六錢半也時珍曰蠶初吐絲曰忽十)¶
　(忽曰絲十絲曰&KR0522;四&KR0522;曰絫音壘十&KR0522;曰分四絫曰/字二分半也十絫曰銖四分也四字曰錢十分也六)¶
<pb:KR3e0079_WYG_010-60b>¶
　(銖曰一分去聲二錢半也四分曰兩二十四銖也八/兩曰錙二錙曰斤二十四兩曰鎰一斤半也准官秤)¶
　(十二兩三十斤曰鈞四鈞曰石一百二十斤也方中/有曰少許者些子也今古異制古之一兩今用一錢)¶
　(可/也)¶
　今方家云等分者非分兩之分謂諸藥分兩多少皆¶
　同爾多是丸散用之¶
　丸散云刀圭者十分方寸匕之一准如梧桐子大也¶
　方寸匕者作匕正方一寸抄散取不落為度五匕者¶
　即今五銖錢邊五字者抄之不落為度一撮者四刀¶
<pb:KR3e0079_WYG_010-61a>¶
　圭也(匕即/匙也)¶
　藥以升合分者謂藥有虚實輕重不得用斤兩則以¶
　升平之十撮為一勺十勺為一合十合為一升升方¶
　作上徑一寸下徑六分深八分内散藥物按抑之正¶
　爾微動令平爾(時珍曰古之一升即今之二合半也/量之所起為圭四圭為撮十撮為勺)¶
　(十勺為合十合為升十升/為斗五斗為斛二斛曰石)¶
　凡湯酒膏藥云㕮咀者謂秤畢搗之如大豆又吹去¶
　細末藥有易碎難碎多末少末今皆細切如㕮咀也¶
<pb:KR3e0079_WYG_010-61b>¶
　(㳟曰㕮咀商量斟酌之也宗奭曰㕮咀有含味之意/如人以口齒咀囓雖破而不塵古方多言㕮咀此義)¶
　(也杲曰㕮咀古制也古無鐵刅以口咬/細令如麻豆煎之今人以刀剉細爾)¶
　凡丸藥云如細麻者即胡麻也不必扁扁略相稱爾¶
　黍粟亦然云如大麻子者准三細麻也如胡豆者即¶
　今青斑豆也以二大麻准之如小豆者今赤小豆也¶
　以三大麻准之如大豆者以二小豆准之如梧子者¶
　以二大豆准之如彈丸及雞子黄者以四十梧子准¶
　之(宗奭曰今人用古方多不效者何也不知古人之/意爾如仲景治胸痺心中痞堅逆氣搶心用治中)¶
<pb:KR3e0079_WYG_010-62a>¶
　(湯人参术乾薑廿草四物共一十二兩水八升煮取/三升毎服一升日三服以知為度或作丸須雞子黄)¶
　(大皆奇效今人以一丸如楊梅許服之病既/不去乃曰藥不神非藥之罪用藥者之罪也)¶
　凡方云巴豆若干枚者粒有大小當去心皮秤之以¶
　一分准十六枚附子烏頭若干枚者去皮畢以半兩¶
　准一枚枳實若干枚者去穰畢以一分准二枚橘皮¶
　一分准三枚棗大小二枚准一兩乾薑一累者以一¶
　兩為正¶
　凡方云半夏一升者洗畢秤五兩為正蜀椒一升三¶
<pb:KR3e0079_WYG_010-62b>¶
　兩為正吳茱萸一升五兩為正兎絲子一升九兩為¶
　正菴閭子一升四兩為正蛇床子一升三兩半為正¶
　地膚子一升四兩為正其子各有虚實輕重不可秤¶
　准者取平升為正¶
　凡方云用桂一尺者削去皮重半兩為正甘草一尺¶
　者二兩為正云某草一束者三兩為正云一把者二¶
　兩為正¶
　凡方云蜜一斤者有七合猪膏一斤者有一升二合¶
<pb:KR3e0079_WYG_010-63a>¶
　也¶
　凡丸散藥亦先切細暴燥乃擣之有各擣者有合擣¶
　者並隨方其潤濕藥如天門冬地黄輩皆先增分兩¶
　切暴獨擣碎更暴若逢隂雨微火烘之既燥停冷擣¶
　之(時珍曰凡諸草木藥及滋補藥並忌錢器金性剋/木之生發之氣肝腎受傷也惟宜銅刀竹刀修治)¶
　(乃佳亦有忌銅器者並宜如法丸散須/用青石碾石磨石臼其砂石者不良)¶
　凡篩丸散用重蜜絹各篩畢更合于臼中擣數百遍¶
　色理和同乃佳也巴豆杏仁胡麻諸膏膩藥皆先熬¶
<pb:KR3e0079_WYG_010-63b>¶
　黄搗令如膏指㩢(莫結/切)視泯泯乃稍稍入散中合研¶
　擣散以輕疎絹篩度之再合擣匀¶
　凡煑湯欲微火令小沸其水依方大約二十兩藥用¶
　水一斗煑取四升以此為准然利湯欲注少水而多¶
　取汁補湯欲熟多水而少取汁不得令水多少用新¶
　布兩人以尺木絞之澄去垽濁紙覆令宻温湯勿用¶
　鐵器服湯寧小沸熱則易下冷則嘔涌(之才曰湯中/用酒須臨熟)¶
　(乃下之時珍曰陶氏所説乃古法也今之小小湯劑/每一兩用水二甌為准多則加少則减之如劑多水)¶
<pb:KR3e0079_WYG_010-64a>¶
　(少則藥味不出劑少水多又&KR0745;耗藥力也凡&KR0745;藥並/忌銅鐵器宜用銀器瓦灌洗浄封固令小心者㸔守)¶
　(須識火候不可太過不及火用木炭蘆葦為佳其水/須新汲味甘者流水井水沸湯等各依方詳見水部)¶
　(若發汗藥必用𦂳火熱服攻下藥亦用𦂳火&KR0745;熟下/硝黄再煎温服補中藥宜慢火温服隂寒急病亦宜)¶
　(𦂳火急煎服之又有隂寒煩躁及/暑月伏隂在内者宜水中沉冷服)¶
　凡漬藥酒皆須細切生絹袋盛入酒宻封隨寒暑日¶
　數漉出滓可暴燥微擣更漬亦可為散服(時珍曰别/有釀酒者)¶
　(或以藥煮汁和飯或以藥袋安置酒中或煑物和飯/同釀皆隨方法又有煮酒者以生絹袋藥入壜宻封)¶
　(置大鍋中水煮一日埋/土中七日出火毒乃飲)凡建中腎瀝諸補湯滓合兩¶
<pb:KR3e0079_WYG_010-64b>¶
　劑加水煮竭飲之亦敵一劑皆先暴燥(陳藏器曰凡/湯中用麝香)¶
　(牛黄犀角羚羊角蒲黄丹砂芒硝阿膠/輩須細末如粉臨時納湯中攪和服之)¶
　凡合膏初以苦酒漬令淹浹不用多汁宻覆勿洩云¶
　晬時者周時也從今旦至明旦亦有止一宿者煮膏¶
　當三上三下以洩其熱勢令藥味得出上之使匝匝¶
　沸乃下之使沸静良久乃止中有薤白者以兩頭微¶
　焦黄為候有白芷附子者以小黄色為度以新布絞¶
　去滓滓亦可酒煮飲之摩膏滓可傅病上膏中有雄¶
<pb:KR3e0079_WYG_010-65a>¶
　黄朱砂麝香輩皆别擣如麫絞膏畢乃投中疾攪勿¶
　使沉聚在下有水銀胡粉者於凝膏中研令消散(時/珍)¶
　(曰凡熬貼癰疽風濕諸病膏者先以藥浸油中三日/乃煎之煎至藥枯以絹濾浄煎熱下黄丹或胡粉或)¶
　(宻陀僧三上三下煎至滴水成珠不散傾入器中以/水浸三日去火毒用若用松脂者煎至成絲傾入水)¶
　(中㧞扯數百遍乃止俱宜謹守火候勿令太過不及/也其冇朱砂雄黄龍腦麝香血竭乳香没藥等料者)¶
　(並待膏成時投之黄丹胡粉宻陀僧並/須水飛瓦炒過松脂須鍊數遍乃良)¶
　凡丸中用蠟皆烊投少蜜中攪調以和藥(杲曰丸藥/用蠟取其)¶
　(固䕶藥之氣味勢力以過闗膈而作效也若投以蜜/下咽亦易散化如何得到臟中若有毒藥反又害之)¶
<pb:KR3e0079_WYG_010-65b>¶
　(非用蠟之/本意也)¶
　几用蜜皆先大煎掠去其沫令色微黄則丸藥經久¶
　不壊(雷斆曰凡煉蜜毎一斤止得十二兩半是數火/少火過並不得用也修合丸藥用蜜只用蜜用)¶
　(&KR0307;只用&KR0307;用糖只用糖/勿交雜用必瀉人也)¶
　　采藥分六氣歳物¶
　岐伯曰厥隂司天為風化在泉為酸化清毒不生少¶
　隂司天為熱化在泉為苦化寒毒不生太隂司天為¶
　濕化在泉為甘化燥毒不生少陽司天為火化在泉¶
<pb:KR3e0079_WYG_010-66a>¶
　為苦化寒毒不生陽明司天為燥化在泉為辛化濕¶
　毒不生太陽司天為寒化在泉為鹹化毒熱不生治¶
　病者必明六化分治五味所生五臟所宜乃可言盈¶
　虚病生之緒本乎天者天之氣本乎地者地之氣謹¶
　候氣宜無失病機司歲備物則無遺主矣歲物者天¶
　地之專精也非司嵗物則氣散質同而異等也氣味¶
　有厚薄性用有躁静治保有多少力化有淺深上滛¶
　于下所勝平之外滛于内所勝治之(王氷曰化于天/者為天氣化于)¶
<pb:KR3e0079_WYG_010-66b>¶
　(地者為地氣五毒皆五行之氣所為故所勝者不生/惟司天在泉之所生者其味正故藥工專司嵗氣所)¶
　(收藥物則所主無遺畧矣五運有餘則專精之氣藥/物肥濃使用當其正氣味也不足則藥不專精而氣)¶
　(散物不純形質雖同力用則異矣故天氣淫于下地/氣淫于内者皆以所勝平治之如風勝濕酸勝甘之)¶
　(類是/也)¶
　　七方¶
　岐伯曰氣有多少形有盛衰治有緩急方有大小又¶
　曰病有逺近證有中外治有輕重近者奇之逺者偶¶
　之汗不以奇下不以偶補上治上制以緩補下治下¶
<pb:KR3e0079_WYG_010-67a>¶
　制以急近而偶竒制小其服逺而竒偶制大其服大¶
　則數少小則數多多則九之少則一之竒之不去則¶
　偶之偶之不去則反佐以取之所謂寒熱温凉反從¶
　其病也(王氷曰臟位有髙下腑氣冇逺近病證有表/裏藥用有輕重單方冇竒複方為偶心肺為)¶
　(近肝腎為逺脾胃居中腸䐈胞膽亦有逺近識見髙/逺權以合宜方竒而分兩偶方偶而分兩竒近而偶)¶
　(制多數服之逺而竒制少數服之則肺服九心服七/脾服五肝服三腎服一為常制也方與其重也寧輕)¶
　(與其毒也寧善與其大也寧小是以竒方不去偶方/主之偶方不去則反佐以同病之氣而取之夫微小)¶
　(之熱折之以寒㣲小之冷消之以熱甚大寒熱則必/能與異氣相格聲不同不相應氣不同不相合是以)¶
<pb:KR3e0079_WYG_010-67b>¶
　(反其佐以同其氣復令寒熱叅合使其始同終異也/時珍曰逆者正治從者反治反佐即從治也謂熱在)¶
　(下而上有寒邪拒格則寒藥中入熱藥為佐下膈之/後熱氣既散寒性隨發也寒在下而上冇浮火拒格)¶
　(則熱藥中入寒藥為佐下膈之後寒氣既消熱性隨/發也此寒因熱用熱因寒用之妙也温凉倣此完素)¶
　(曰流變在乎病主病在乎方制方在乎人方冇七大/小緩急竒偶複也制方之體本乎氣味寒熱温凉四)¶
　(氣生于天酸苦辛鹹甘淡六味成于地是以有形為/味無形為氣氣為陽味為隂辛甘發散為陽酸苦涌)¶
　(泄為隂鹹味涌泄為隂淡味渗泄為陽或収或散或/緩或急或燥或潤或輭或堅各隨臟腑之證而施藥)¶
　(之品味乃分七方之制也故竒偶複者三方也大/小緩急者四制之法也故曰治有緩急方冇大小)¶
　大方(岐伯曰君一臣二佐九制之大也君一臣三佐/五制之中也君一臣二制之小也又曰逺而竒)¶
<pb:KR3e0079_WYG_010-68a>¶
　(偶制大其服近而竒偶制小其服大則數少小則數/多多則九之少則二之完素曰身表為逺裏為近大)¶
　(小者制竒偶之法也假如小承氣湯調胃承氣湯竒/之小方也大承氣湯抵當湯竒之大方也所謂因其)¶
　(攻裏而用之也桂枝麻黄偶之小方也葛根青龍偶/之大方也所謂因其發表而用之也故曰汗不以竒)¶
　(下不以偶張從正曰大方冇二冇君一臣三佐九之/大方病冇兼證而邪不一不可以一二味治者宜之)¶
　(有分兩大而頓服之大方肝腎及下部之病道逺者/宜之王大僕以心肺為近腎肝為逺脾胃為中劉河)¶
　(間以身表為逺身裏為近以予觀之身半以上其氣/三天之分也身半以下其氣三地之分也中脘人之)¶
　(分/也)¶
　小方(從正曰小方有二冇君一臣二之小方病無兼/證邪氣專一可一二味治者宜之有分兩少而)¶
<pb:KR3e0079_WYG_010-68b>¶
　(頻服之小方心肺及在上之病者宜之徐徐細呷是/也完素曰肝腎位逺數多則其氣緩不能速逹于下)¶
　(必大劑而數少取其迅急下走也心肺位近數多則/其氣急下走不能升發于上必小劑而數多取其易)¶
　(散而上行也王氏所謂肺服九心服七脾/服五肝服三腎服一乃五臓生成之數也)¶
　緩方(岐伯曰補上治上制以緩補下治下制以急急/則氣味厚緩則氣味薄適其病所逺而中道氣)¶
　(味之者食而過之無越其制度也王氷曰假如病在/腎而心氣不足服藥宜急過之不以氣味飼心腎藥)¶
　(凌心心復益衰矣餘上下逺近例同完素曰聖人治/上不犯下治下不犯上治中上下俱無犯故曰誅伐)¶
　(無過命曰大惑好古曰治上必妨下治表必違裏用/黄芩以治肺必妨脾用蓯蓉以治腎必妨心用乾薑)¶
　(以治中必僣上服附子以補火必涸水從正曰緩方/冇五冇甘以緩之之方甘草糖蜜之屬是也病在胸)¶
<pb:KR3e0079_WYG_010-69a>¶
　(膈取其留戀也有九以緩之之方比之湯散其行遲/慢也冇品件衆多之緩方藥衆則逓相拘制不得各)¶
　(騁其性也有無毒治病之緩方無毒則性純功緩也/有氣味俱薄之緩方氣味薄則長于補上治上比至)¶
　(其下藥力/已衰矣)¶
　急方(完素曰味厚者為隂味薄者為隂中之陽故味/厚則下泄味薄則通氣氣厚者陽陽氣薄為陽)¶
　(中之隂故氣厚則發熱氣薄則發汗是也好古曰治/主宜緩緩則治其本也治客宜急急則治其標也表)¶
　(裏汗下皆有所當緩所當急從正曰急方有四有急/病急攻之急方中風闗格之病是也有湯散蕩滌之)¶
　(急方下咽易散而行速也有毒藥之急方毒性能上/涌下泄以奪病勢也有氣味俱厚之急方氣味俱厚)¶
　(直趨于下而/力不衰也)¶
<pb:KR3e0079_WYG_010-69b>¶
　竒方(王氷曰單方也從正曰竒方有二有獨用一物/之竒方病在上而近者宜之有藥合陽數一三)¶
　(五七九之竒方宜下不宜汗完素曰假如小承氣竒/之小方也大承氣抵當湯竒之大方也所謂因其攻)¶
　(下而為之也桂枝麻黄偶之小方也葛根青/龍偶之大方也所謂因其發散而用之也)¶
　偶方(從正曰偶方有三有兩味相配之偶方有古之/二方相合之偶方古謂之複方皆病在下而逺)¶
　(者宜之有藥合隂數二四六八十之偶方宜汗不宜/下王太僕言汗藥不以偶則氣不足以外發下藥不)¶
　(以竒則藥毒攻而致過意者下本易行故單行則力/孤而微汗或難出故併行則力齊而大乎而仲景制)¶
　(方桂枝汗藥反以五味為竒大承氣下藥反/以四味為偶何也豈臨事制宜復有增損乎)¶
　複方(岐伯曰竒之不去則偶之是謂重方好古曰竒/之不去複以偶偶之不去複以竒故曰複複者)¶
<pb:KR3e0079_WYG_010-70a>¶
　(再也重也所謂十補一泄數泄一補也又傷寒見風/脉傷風見寒脉為脉證不相應宜以複方生之從正)¶
　(曰複方有三有二方三方及數方相合之複方如桂/枝二越婢一湯五積散之屬是也有本方之外别加)¶
　(餘藥如調胃承氣加連翹薄荷黄芩梔子為凉膈散/之屬是也冇分兩均齊之複方如胃風湯各等分之)¶
　(屬是也王太僕以偶為複方今七方有偶又有/複豈非偶乃二方相合複乃數方相合之謂乎)¶
　¶
　¶
　¶
　¶
<pb:KR3e0079_WYG_010-70b>¶
　¶
　¶
　¶
　¶
　¶
　¶
　¶
　本草綱目卷一上¶
