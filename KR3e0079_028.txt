# -*- mode: mandoku-view; -*-
#+TITLE: 本草綱目
#+DATE: 2015-08-24 23:07:47.421459
#+PROPERTY: ID KR3e0079
#+PROPERTY: BASEEDITION WYG    
#+PROPERTY: JUAN 卷八
<pb:KR3e0079_WYG_028-1a>¶
欽定四庫全書¶
　本草綱目卷八¶
　　　　　　　　　　　　明　李時珍　撰¶
　　金石之一(金類二/十八種)¶
金(别録/中品)　　　校正(併入拾/遺金漿)¶
　釋名黄牙(鏡/源)太真(時珍曰按許愼説文云五金黄為/之長乆埋不生衣百錬不輕從革)¶
　(不違生於土故字左右注象金在土中之形爾雅云/黄金謂之璗美者謂之鏐餅金謂之鈑絶澤謂之銑)¶
　(獨孤滔云天生牙謂之黄牙梵書謂/之蘇伐羅𢎞景曰仙方名金為太真)¶
<pb:KR3e0079_WYG_028-1b>¶
　集解(别録曰金屑生益州采無時𢎞景曰金之所生/處處皆有梁益寜三州多有出水沙中作屑謂)¶
　(之生金建平晉安亦有金沙出石中燒鎔鼓鑄為碢/雖被火亦未熟猶須更錬髙麗扶南及西域外國成)¶
　(器皆錬熟可服藏器曰生金生嶺南夷獠峒穴山中/如赤黒碎石金鐵屎之類南人云毒蛇齒落在石中)¶
　(又云蛇屎着石上及鵷鳥屎着石上皆碎取毒處為/生金有大毒殺人本草言黄金有毒誤矣生金與黄)¶
　(金全别也常見人取金掘地深丈餘至紛子石石皆/一頭黒焦石下有金大者如指小者猶麻豆色如桑)¶
　(黄咬時極軟即是真金夫匠竊而吞者不見有毒其/麩金出水沙中氊上淘取或鵝鴨腹中得之即便打)¶
　(成器物亦不重鍊煎取金汁便堪鎮心志曰今醫家/所用皆鍊熟金薄及以水煮金器取汁用之則無毒)¶
　(矣皇朝収復嶺表詢訪彼人並無蛇屎之説藏器傳/聞之言非矣頌曰今饒信南劍澄州所出采亦多端)¶
<pb:KR3e0079_WYG_028-2a>¶
　(或有若山石狀者若米豆粒者此類皆未經火並為/生金珣曰山海經所説諸山出金極多不能備録廣)¶
　(州記云大食國出金最多貨易並用金錢異物志云/金生麗水又蔡州𤓰子金雲南出顆塊金在山石間)¶
　(采之黔南遂府吉州水中並産麩金嶺表録云五嶺/内富州賔州澄州涪縣江溪河皆産金居人多飬鵞)¶
　(鴨取屎以淘金片日得一兩或半兩有終日不獲一/星者其金夜眀宗奭曰顆塊金即穴山至百十尺見)¶
　(伴金石定見金也其石褐色一頭如火燒黒之狀其/金色深赤黄麩金即在江沙水中淘汰而得其色淺)¶
　(黄皆是生金得之皆當鑄錬麩金耗多入藥當用塊/金色既深則金氣足餘須防藥制成及㸃化者此等)¶
　(焉得有造化之氣如紫雪之類用金煮汁盖假其自/然之氣爾又東南金色深西南金色淡亦土地所宜)¶
　(也時珍曰金有山金沙金二種其色七青八黄九紫/十赤以赤為足色和銀者性柔試石則色青和銅者)¶
<pb:KR3e0079_WYG_028-2b>¶
　(性硬試石則有聲寳貨辨疑云馬蹄金象馬蹄難得/橄㰖金出荆湖嶺南胯子金象帶胯出湖南北𤓰子)¶
　(金大如𤓰子麩金如麩片出湖南及髙麗沙金細如/沙屑出蜀中葉子金出雲南地鏡圖云黄金之氣赤)¶
　(夜有火光及白鼠或云山有薤下有金凡金曽在塜/墓間及為&KR0107;釧溲器者陶隠居謂之辱金不可合煉)¶
　(寳藏論云金有二十種又外國五種還丹金出丹穴/中體含月砂色尤赤合丹服之希世之寳也麩金出)¶
　(五溪漢江大者如𤓰子小者如麥性平無毒山金出/交廣南韶諸山銜石而生馬蹄金乃最精者二蹄一)¶
　(斤毒金即生金出交廣山石内赤而有大毒殺人錬/十餘次毒乃已此五種皆眞金也水銀金丹砂金雄)¶
　(黃金雌黄金硫黄金曽青金石緑金石膽金毋砂金/白錫金黒鈆金並藥制成者銅金生鐵金熟鐵金鍮)¶
　(石金并藥㸃成者已上十五種皆假金也性頑滯有/毒外國五種乃波斯紫磨金東夷青金林邑赤金西)¶
<pb:KR3e0079_WYG_028-3a>¶
　(戎金占/城金也)¶
　金屑氣味辛苦有毒(大明曰無毒珣曰生者有毒熟/者無毒宗奭曰不曰金而更加)¶
　(屑字者是已經磨屑可用之義必須烹錬鍜屑為薄/方可入藥金薄亦同生金有毒能殺人且難解有中)¶
　(其毒者惟鷓鵠肉可解之若不經鍜屑即不可用金/性惡錫畏水銀得餘甘子則體柔亦相感耳時珍曰)¶
　(洗金以鹽駱駝驢馬脂皆能柔金金遇鈆則碎翡翠/石能屑金亦物性相制也金蛇能解生金毒晉賈后)¶
　(飲金屑酒而死則生金有毒可/知矣凡用金薄須辨出銅薄)主治鎮精神堅骨髓¶
　通利五臟邪氣服之神仙(别/録)療小兒驚傷五臟風癎¶
　失志鎮心安䰟魄(甄/權)癲癎風熱上氣欬𠻳傷寒肺損¶
<pb:KR3e0079_WYG_028-3b>¶
　吐血骨蒸勞極作渴並以薄入丸散服(李/珣)破冷氣除¶
　風(青霞/子)¶
　金漿(拾/遺)氣味(同/金)主治長生神仙久服腸中盡為金色¶
　(藏/器)¶
　發明(𢎞景曰生金辟惡而有毒不錬服之殺人仙經/以醯蜜及猪肪牡荆酒軰錬至柔軟服之成仙)¶
　(亦以合水銀作丹砂醫方都無用者當是慮其有毒/爾損之曰生者殺人百錬者乃堪服水銀合膏飲即)¶
　(不錬頌曰金屑古方不見用者惟作金薄入藥甚便/又古方金石凌紅雪紫雪軰皆取金銀煮汁此通用)¶
　(經錬者假其氣爾時珍曰金乃西方之行性能制水/故療驚癎風熱肝膽之病而古方罕用惟服食家言)¶
<pb:KR3e0079_WYG_028-4a>¶
　(之淮南三十六水法亦化為漿服餌葛洪抱朴子言/餌黄金不亞千金液其法用豕負革肪苦酒錬之百)¶
　(遍即柔或以樗皮治之或以牡荆酒慈石消之為水/或以雄黄雌黄合餌皆能地仙又言丹砂化為聖金)¶
　(服之昇仙别録陳藏器亦言乆服神仙其説盖自秦/皇漢武時方士傳流而來豈知血肉之軀水穀為頼)¶
　(可能堪此金石重墜之物乆在腸胃乎求生而喪生/可謂愚也矣故太清法云金禀中宫隂已之氣性本)¶
　(剛服之傷損肌肉又東觀秘記云亡人以黄金塞九/竅則尸不朽此雖近於理然亦誨盗矣曷若速化歸)¶
　(虛之為/愈也哉)¶
　附方(新/五)風眼爛弦(金環燒紅掠上下臉肉/日數次甚妙  集簡方)牙齒風痛¶
　(火燒金&KR0107;針之/立止  集簡方)輕粉破口(凡水腫及瘡病服輕粉後/口瘡齦爛金噐煮汁頻頻)¶
<pb:KR3e0079_WYG_028-4b>¶
　(含漱能殺粉毒以愈/為度  外臺秘要)水銀入耳(能蝕人腦以金枕耳/邊自出也  張仲景)¶
　(方/)水銀入肉(令人筋孿惟以金物熨之水銀當出蝕/金候金白色是也頻用取效此北齊徐)¶
　(玉方也遺/本草拾)¶
銀(别録/中品)　　　校正(併入開/寳生銀)¶
　釋名白金(綱/目)鋈(時珍曰爾雅白金謂之銀其美者曰/鏐説文云鋈白金也梵書謂之阿路)¶
　(巴/)¶
　集解(别録曰銀屑生永昌采無時𢎞景曰銀之所出/處亦與金同但是生土中也錬餌法亦似金永)¶
　(昌屬益州今屬寜州恭曰銀與金生不同處所在皆/有而以虢州者為勝此外多鈆穢為劣髙麗作帖者)¶
<pb:KR3e0079_WYG_028-5a>¶
　(云非銀&KR1133;所出然色青不如虢州者志曰生銀出饒/州樂平諸坑銀&KR1133;中狀如硬錫文理粗錯自然者真)¶
　(頌曰銀在&KR1133;中與銅相雜土人采得以鈆再三煎錬/方成故為熟銀生銀則生銀&KR1133;中狀如硬錫其金坑)¶
　(中所得乃在土石中滲漏成條若絲髮狀土人謂之/老翁鬚極難得方書用生銀必得此乃真珣曰按南)¶
　(越志波斯國有天生藥銀用為試藥指環又燒朱粉/甕下多年沉積有銀號盃鉛銀光軟甚好與波斯銀)¶
　(功力相似秖是難得今時燒錬家毎一斤生鉛只得/一二銖山海經云東北樂平郡堂少山出銀甚多黔)¶
　(中生銀體頂不堪入藥宗奭曰銀出於&KR1133;須煎錬成/故名熟銀其生銀即不自&KR1133;中出而特然生者又謂)¶
　(之老翁鬚其入用大同世之術士以硃砂而成以鉛/汞而成以焦銅而成者既無造化之氣豈可入藥不)¶
　(可不别時珍曰閩浙荆湖饒信廣滇貴州交趾諸處/山中皆産銀有&KR1133;中錬出者有沙土中錬出者其生)¶
<pb:KR3e0079_WYG_028-5b>¶
　(銀俗稱銀笋銀牙者也亦曰出山銀獨孤滔丹房鏡/源所謂鉛坑中出褐色石形如笋打破即白名曰自)¶
　(然牙曰自然鉛亦曰生鉛此有變化之道不堪服食/者是也管子云上有鉛下有銀地鏡圖云山有葱下)¶
　(有銀銀之氣入夜正白流散在地其精變為白雄雞/寳藏論云銀有十七種又外國四種天生牙生銀坑)¶
　(内石縫中狀如亂絲色紅者上入火紫白如草根者/次之銜黒石者最竒生樂平鄱陽産鉛之山一名龍)¶
　(牙一名龍鬚是正生銀無毒為至藥根本也生銀生/石&KR0008;中成片塊大小不定狀如硬錫母砂銀生五溪)¶
　(丹砂穴中色理紅光黒鉛銀得子母之氣此四種為/真銀有水銀銀草砂銀曽青銀石緑銀雄黄銀雌黄)¶
　(銀膽礬銀靈草銀皆是以藥制成者丹陽銀銅銀鐵/銀白錫銀皆以藥㸃化者十三種皆假銀也外國四)¶
　(種新羅銀波斯銀林/邑銀雲南銀並精姸)¶
<pb:KR3e0079_WYG_028-6a>¶
　銀屑修治(𢎞景曰醫方鎮心丸用之不可正服為屑見/當以水銀研令消也恭曰方家用銀屑取)¶
　(成銀薄以水銀消之為泥合消石及鹽研為粉燒出/水銀淘去鹽石為粉極細用之乃佳不得只磨取屑)¶
　(耳時珍曰入藥只用銀薄易細若用水銀鹽消制者/反有毒矣龍木論謂之銀液又有錫薄可偽宜辨之)¶
　氣味辛平有毒(珣曰大寒無/毒詳生銀下)主治安五臟定心神止¶
　驚悸除邪氣久服輕身長年(别/録)定志去驚癎小兒癲¶
　疾狂走(甄/權)破冷除風(青霞/子)銀薄堅骨鎮心明目去風¶
　熱癲癎入丸散用(李/珣)¶
　生銀氣味辛寒無毒(獨孤滔云鉛内銀有毒保昇曰/畏黄連甘草飛亷石亭脂砒石)¶
<pb:KR3e0079_WYG_028-6b>¶
　(惡羊血馬目毒公火明曰冷微毒畏慈石惡錫忌生/血時珍曰荷葉蕈灰能粉銀羚羊角烏賊魚骨鼠尾)¶
　(龜殻生薑地黄慈石俱能瘦/銀羊脂紫蘇子油皆能柔銀)主治熱狂驚悸發癎恍¶
　惚夜卧不安讝語邪氣鬼祟服之明目鎮心安神定¶
　志小兒諸熱丹毒並以水磨服之功勝紫雪(開/寳)小兒¶
　中惡熱毒煩悶水磨服之(大/眀)煮水入葱白粳米作粥¶
　食治胎動不安漏血(時/珍)¶
　發明(好古曰白銀屬肺頌曰銀屑葛洪肘後方治癰/腫五石湯中用之宗奭曰本草言銀屑有毒)¶
　(生銀無毒釋者畧漏不言盖生銀已發於外無藴鬰/之氣故無毒&KR1133;銀藴於石中鬰結之氣全未敷暢故)¶
<pb:KR3e0079_WYG_028-7a>¶
　(有毒也時珍曰此説非矣生銀初煎出如縵理乃其/天真故無毒鎔者投以少銅則成絲文金花銅多則)¶
　(反敗銀去銅則復還銀而初入少銅終不能出作偽/者又制以藥石鉛錫且古法用水銀煎消制銀薄成)¶
　(泥入藥所以銀屑有毒銀本無毒其毒則諸物之毒/也今人用銀器飲食遇毒則變黒中毒死者亦以銀)¶
　(物探試之則銀之無毒可徴矣其入藥亦是平肝鎮/怯之義故太清服錬書言銀稟四方辛隂之神結精)¶
　(為質性剛戾服之能傷肝是也抱朴子言銀化水服/可成地仙者亦方士謬言也不足信斆曰凡使金銀)¶
　(銅鐵只可渾安在藥中借氣生/藥力而已勿入藥服能消人脂)¶
　附方(舊二/新四)妊娠腰痛(如折者銀一兩水三升煎/二升服之  子母秘録)胎動¶
　欲墮(痛不可忍銀五兩苧根二兩清酒一盞/水一大盞煎一盞温服  婦人良方)胎熱横¶
<pb:KR3e0079_WYG_028-7b>¶
　悶(生銀五兩葱白三寸阿膠炒半兩水一/盞煎服亦可入糯米作粥食  聖惠方)風牙疼痛¶
　(文銀一兩燒紅淬燒酒一盞/熱漱飲之立止  集簡方)口鼻疳蝕(穿唇透頰銀/屑一兩水三)¶
　(升銅噐煎一升日洗/三四次  聖濟録)身面赤疪(常以銀揩令熱乆/乆自消  千金翼)¶
　附録黄銀(拾遺恭曰黄銀本草不載俗云為噐辟惡/乃為瑞物藏器曰黄銀載在瑞物圖經既)¶
　(堪為器眀非瑞物時珍曰按方汋泊宅編云黄銀出/蜀中色與金無異但上石則白色熊太古冀越集云)¶
　(黄銀絶少道家言鬼神畏之六帖載唐太宗賜房𤣥/齡帶云世傳黄銀鬼神畏之春秋運斗樞云人君秉)¶
　(金徳而生則黄銀見世人以鍮石/為黄銀非也鍮石即藥成黄銅也)¶
　烏銀(藏器曰今人用硫黄熏銀再宿瀉之則色黒矣/工人用為器飬生者以器煮藥兼於一二丈處)¶
<pb:KR3e0079_WYG_028-8a>¶
　(夜承露醴飲/之長年辟惡)¶
錫恡脂(綱/目)¶
　集解(時珍曰此乃波斯國/銀&KR0008;也一作悉藺脂)¶
　主治目生翳膜用火燒銅鍼輕㸃乃傅之不痛又主¶
　一切風氣及三焦消渴飲水並入丸藥用(時/珍)¶
　附方(新/一)小兒天弔(多涎搐搦不定錫恡脂一兩水淘/黒汁令盡水銀一分以少&KR0037;肉研)¶
　(不見星牛黄半分麝香半分研勻粳米飯丸黍米/大毎服三十二丸新汲水下名保命丹  普濟方)¶
銀膏(唐本/草)¶
<pb:KR3e0079_WYG_028-8b>¶
　集解(恭曰其法用白錫和銀薄及水銀合成之凝硬/如銀合錬有法時珍曰今方士家有銀脆恐即)¶
　(世物/也)¶
　氣味辛大寒有毒主治熱風心虚驚悸恍惚狂走膈¶
　上熱頭面熱風衝心上下安神定志鎮心明目利水¶
　道治人心風徤忘亦補牙齒缺落(蘇/恭)¶
硃砂銀(日/華)¶
　集解(時珍曰此乃方士用諸藥合硃砂鍊制而成者/鶴頂新書云丹砂受青陽之氣始生&KR1133;石二百)¶
　(年成丹砂而青女孕三百年而成鉛又二百年而成/銀又二百年復得太和之氣化而為金又曰金公以)¶
<pb:KR3e0079_WYG_028-9a>¶
　(丹砂為子是隂中之陽/陽死隂凝乃成至寳)¶
　氣味冷無毒(大明曰畏石亭脂/慈石鐵忌一切血)主治延年益色鎮心¶
　安神止驚悸辟邪治中惡蟲毒心熱煎煩憂忘虚劣¶
　(大/眀)¶
赤銅(唐本/草)¶
　釋名紅銅(綱/目)赤金(𢎞/景)屑名銅落　銅末　銅花　銅¶
　粉　銅砂(時珍曰銅與金同/故字從金同也)¶
　集解(𢎞景曰銅為赤金生熟皆赤而本草無用今銅/青及大錢皆入方用並是生銅應在下品之例)¶
<pb:KR3e0079_WYG_028-9b>¶
　(也時珍曰銅有赤銅白銅青銅赤銅出川廣雲貴諸/處山中土人穴山采礦錬取之白銅出雲南青銅出)¶
　(南番惟赤銅為用最多且可入藥人以爐甘石錬為/黄銅其色如金砒石錬為白銅雜錫錬為□銅山海)¶
　(經言出銅之山四百六十七今則不知其幾也寳藏/論云赤金一十種丹陽銅武昌白慢銅一生銅生銀)¶
　(銅皆不由陶冶而生者無毒宜作鼎器波斯青銅可/為鏡新羅銅可作鍾石綠石青白青等銅並是藥制)¶
　(成鐵銅以苦膽水浸至生赤煤熬錬成而黒堅錫坑/銅大軟可㸃化自然銅見本條鶴頂新書云銅與金)¶
　(銀同一根源也得紫陽之氣而生緑緑二百年而生/石銅始生于中其氣禀陽故質剛戾管子云上有陵)¶
　(石下有赤銅地鏡圖云山有慈石下有金若銅草莖/黄秀下有銅器銅器之精為馬為僮抱朴子云銅有)¶
　(牝牡在火中尚赤時令童男童女以水灌之銅自分/為兩叚凸起者牡也凹下者牝也以牝為雌劒牡為)¶
<pb:KR3e0079_WYG_028-10a>¶
　(雄劍帶之入江湖則/蛟龍水神皆畏避也)¶
　赤銅屑修治(時珍曰即打銅落下屑也或以紅銅火/鍜水淬亦自落下以水淘淨用好酒入)¶
　(沙鍋内炒見火/星取研末用)¶
　氣味苦平微毒(時珍曰蒼术粉銅巴豆牛脂軟/銅慈姑乳香啞銅物性然也)¶
　賊風反折熬使極熱投酒中服五合日三或以五斤¶
　燒赤納二斗酒中百遍如上服之又治腋臭以醋和¶
　如麥飯袋盛先刺腋下&KR0899;去血封之神效(唐/本)明目治¶
　風眼接骨銲齒療女人血氣及心痛(大/明)同五倍子能¶
<pb:KR3e0079_WYG_028-10b>¶
　染鬚髮(時/珍)¶
　發明(時珍曰太清服錬法云銅秉東方乙隂之氣結/成性利服之傷腎既云傷腎而又能接骨何哉)¶
　(藏器曰赤銅屑主傷寒能銲人骨及六畜有損者細/研酒服直入骨損處六畜死後取骨視之猶有銲痕)¶
　(可驗打熟銅不堪用惟微曰朝野僉載云定州崔務/墜馬折足醫者取銅末和酒服之遂瘥及亡後十年)¶
　(改塟視其脛骨折/處猶有銅束之也)¶
　附方(舊/一)腋下狐臭(崔氏方用清水洗淨又用清酢漿/洗淨㣲揩破取銅屑和酢熱揩之)¶
　(甚驗/外臺)¶
自然銅(宋開/寳)¶
<pb:KR3e0079_WYG_028-11a>¶
　釋名石髓鉛(志曰其色青黄如銅不/從礦錬故號自然銅)¶
　集解(志曰自然銅生邕州山巖間出銅處于坑中及/石間采得方圓不定其色青黄如銅頌曰今信)¶
　(州火山軍銅坑中及石間皆有之信州出一種如亂/銅絲狀云在銅坑中山氣熏蒸自然流出亦若生銀)¶
　(老翁鬚之類入藥最好火山軍出者顆塊如銅而堅/重如石醫家謂之銗石用之力薄采無時今南方醫)¶
　(者説自然銅有兩三體一體大如麻黍或多方解纍/纍相綴至如斗大者色煌煌眀爛如黄金鍮石入藥)¶
　(最上一體成塊大小不定亦光眀而赤一體如薑鐵/屎之類又有如不治而成者形大小不定皆出銅坑)¶
　(中撃之易碎有黄赤有青赤錬之乃成銅也其説分/析頗精而未常見似亂絲者又云今市人多以銗石)¶
　(為自然銅燒之成青熖如硫黄者是也此亦有二三/種一種有殻如禹餘粮撃破其中光眀如鑑色黄類)¶
<pb:KR3e0079_WYG_028-11b>¶
　(鍮石也一種青黄而有墻壁成文如束針一種碎理/如團砂者皆光眀如銅色多青白而赤少者燒之皆)¶
　(成烟滔頃刻都盡今醫家多誤以此為自然銅市中/所貨往往是此而自然銅用須火煆此乃畏火不必)¶
　(形色只此可辨也獨孤滔曰自然銅出信州鉛山縣/銀塲銅坑中深處有銅鑛多年鑛氣結成似馬氣勃)¶
　(也色紫重食之苦濇者是真今人以大□石為自然/銅誤矣承曰今辰州川澤中出一種自然銅形圓似)¶
　(蛇含大者如胡桃小者如粟外有皮黒色光潤破之/與銗石無别但北銗石不作臭氣耳入藥用之殊驗)¶
　(斆曰石髓鉛即自然銅勿用方金牙直相似若誤餌/之吐殺人石髓鉛似乾銀泥味㣲甘也時珍曰按寳)¶
　(藏論云自然銅生曽青石緑穴中狀如寒林草根色/紅膩亦有墻壁又一類似丹砂光眀堅硬有稜中含)¶
　(銅脉尤佳又一種似木根不紅膩隨手碎為粉至為/精眀近銅之山則有之今俗中所用自然銅皆非也)¶
<pb:KR3e0079_WYG_028-12a>¶
　修治(斆曰采得石髓鉛搥碎同甘草湯煮二伏時至/眀漉出攤令乾入臼中搗了重篩過以醋浸一)¶
　(宿至眀用六一混泥瓷盒子盛二升文武火中飬三/日夜才乾用盖盖了火煆兩伏時去土研如粉用凡)¶
　(脩事五兩以醋兩鎰為度時珍曰今人/只以火煆醋淬七次研細水飛過用)¶
　氣味辛平無毒(大明/曰凉)主治折傷散血止痛破積聚(開/寶)¶
　消瘀血排膿續筋骨治產後血邪安心止驚悸以酒¶
　磨服(大/眀)¶
　發明(宗奭曰有人以自然銅飼折翅胡鴈後遂飛去/今人打撲損研細水飛過同當歸没藥各半錢)¶
　(以酒調服仍手摩病處震亨曰自然銅世以為接骨/之藥然此等方儘多大扺宜補氣補血補胃俗工惟)¶
<pb:KR3e0079_WYG_028-12b>¶
　(在速效迎合病人之意而銅非煆不可用若新出火/者其火毒金毒相扇挾香藥熱毒雖有接骨之功燥)¶
　(散之禍甚於刀劒戒之時珍曰自然銅接骨之功與/銅屑同不可誣也但接骨之後不可常服即便理氣)¶
　(活血/可爾)¶
　附方(新/三)心氣刺痛(自然銅火煆醋淬九次研末醋/調一字服即止  衛生易簡方)項¶
　下氣癭(自然銅貯水甕中逐日飲食皆用此水其癭/自消或火燒烟氣乆乆吸之亦可  楊仁齋)¶
　(直指/方)暑濕癱瘓(四肢不能動自然銅燒紅酒浸一夜/用烏頭炮五靈脂蒼术酒浸各一兩)¶
　(當歸二錢酒浸為末酒糊丸梧子大毎服七/丸酒下覺四肢麻木即止  陸氏積徳堂方)¶
銅礦石(礦音古猛切亦/作&KR1133;  唐本草)¶
<pb:KR3e0079_WYG_028-13a>¶
　釋名(時珍曰礦粗惡也五金皆有粗石銜之/故名麥之粗者&KR1855;犬之惡者亦曰獷)¶
　集解(恭曰銅礦石狀如薑石而有銅星鎔之取銅/也出銅山中許愼説文云礦銅鐵撲石也)¶
　氣味酸寒有小毒主治丁腫惡瘡為末傅之驢馬脊¶
　瘡臭腋磨汁塗(唐/本)¶
銅青(宋嘉/祐)¶
　釋名銅緑¶
　集解(藏器曰生熟銅皆有青即是銅之精華大者即/空緑以次空青也銅青則是銅噐上緑色者淘)¶
　(洗用之時珍曰近時人以醋/制銅生緑取収晒乾貨之)¶
<pb:KR3e0079_WYG_028-13b>¶
　氣味酸平微毒主治婦人血氣心痛合金瘡止血明¶
　目去膚赤息肉(藏/器)主風爛眼淚血(之/才)治惡瘡疳瘡吐¶
　風痰殺蟲(時/珍)¶
　發明(時珍曰銅青乃銅之液氣所結酸而有小毒能/入肝膽故吐利風痰眀目殺疳皆肝膽之病也)¶
　(抱朴子云銅青/塗木入水不腐)¶
　附方(舊二新/十一)風痰卒中(碧林丹治痰涎潮盛卒中不/語及一身風癱用生緑二兩)¶
　(乳細水化去石慢火熬乾取辰日辰日辰位上脩合/再研水麝香一分糯米粉糊和丸彈子大隂乾卒中)¶
　(者毎丸作二服薄荷酒研下餘風硃砂酒化下吐出/青碧涎㵼下惡下大效  治小兒用緑雲丹銅緑不)¶
<pb:KR3e0079_WYG_028-14a>¶
　(計多少研粉醋麫糊丸芡子大每薄荷酒/化服一丸須&KR0119;吐涎如膠神效  經驗方)爛弦風眼¶
　(銅青水調塗盌底以艾熏乾/刮下塗爛處  衛生易簡方)赤髮秃落(油磨銅錢末/塗之即生)¶
　(普濟/方)面黶黒痣(以草劃破銅緑末傅之三日勿/洗水自落厚者再上之聖濟録)走馬¶
　牙疳(銅青滑石杏仁等分為末擦/之立愈  邵眞人經驗方)口鼻疳瘡(銅青枯/礬等分)¶
　(研傅之緑又方人中白/一錢銅  三分研傅之)楊梅毒瘡(銅緑醋煮研末燒/酒調搽極痛出水)¶
　(次日即乾或加白礬/等分研糝  簡便方)臁瘡頑癬(銅緑七分研黄蠟一/兩化熬以厚紙拖過)¶
　(表裏别以紙隔貼之出水妙亦/治楊梅瘡及虫咬  筆峯雜興)腸風痔瘻(方見宻/陀僧下)諸¶
　蛇螫毒(銅青傅之/  千金方)百蟲入耳(生油調銅緑滴入/  衛生家寳方)頭上生¶
<pb:KR3e0079_WYG_028-14b>¶
　虱(銅青眀礬末摻/之  摘𤣥方)¶
鈆(日/華)¶
　釋名青金(説/文)黒錫　金公(綱/目)水中金(時珍曰鈆易㳂/流故謂之鈆錫)¶
　(為白錫故此為黒錫而神仙家折/其字為金公隠其名為水中金)¶
　集解(頌曰鉛生蜀郡平澤今有銀坑處皆有之燒礦/而取時珍曰鉛生山穴石間人挾油燈入至數)¶
　(里隨礦脉上下曲折斫取之其氣毒人若連月不出/則皮膚痿黄腹脹不能食多致疾而死地鏡圖云草)¶
　(青莖赤其下多鉛鉛錫之精為老婦獨孤滔云嘉州/利州出草節鉛生鉛未鍜者也打破脃燒之氣如硫)¶
　(黄紫背鉛即熟鉛鉛之精華也有變化能碎金剛鑚/雅州出釣脚鉛形如皂子大又如蝌斗子黒色出山)¶
<pb:KR3e0079_WYG_028-15a>¶
　(澗沙中可乾汞盧氏鉛粗惡力劣信州鉛雜銅氣隂/平鉛出劍州是銅鐵之苖並不可用寳藏論云鉛有)¶
　(數種波斯鉛堅白為天下第一草節鉛出犍為銀之/精也銜銀鉛銀坑中之鈆也内含五色並妙上饒樂)¶
　(平鉛次于波斯草節負版鉛鐵苗也不可用倭鉛可/勾金上宿真言本草云鉛乃五金之祖故有五金狴)¶
　(犴追䰟使者之稱言其能伏五金而死八石也雌黄/乃金之苖而中有鉛氣是黄金之祖矣銀坑有鉛是)¶
　(白金之祖矣信鉛雜銅是赤金之祖矣與錫同氣是/青金之祖矣硃砂伏于鉛而死于硫硫戀于鉛而伏)¶
　(于硒鐵戀于磁而死于鉛雄戀于鉛而死于五知故/金公變化最多一變而成胡粉再變而成黄丹三變)¶
　(而成宻陀僧四變而為白霜雷氏炮炙論云令鉛住/火須仗脩天如要形堅豈忘紫背註云脩天補天石)¶
　(也紫背/天葵也)¶
<pb:KR3e0079_WYG_028-15b>¶
　修治(時珍曰凡用以鐵銚溶化寫瓦上濾去渣脚如/此數次収用其黒錫灰則以鉛沙取黒灰白錫)¶
　(灰不/入藥)¶
　氣味甘寒無毒(藏器曰/小毒)主治鎮心安神治傷寒毒氣¶
　反胃嘔&KR0938;蛇蜴所咬炙熨之(大/明)療癭瘤鬼氣疰忤錯¶
　為末和青木香傅瘡腫惡毒(藏/器)消瘰癧&KR1012;腫明目固¶
　牙烏鬚髮治實女殺蟲墜痰治噎膈消渴風癎解金¶
　石藥毒(時/珍)¶
　黒錫灰主治積聚殺蟲同㯽榔末等分五更米飲服¶
<pb:KR3e0079_WYG_028-16a>¶
　(震/亨)¶
　發明(好古曰黒錫屬腎時珍曰鉛秉北方癸水之氣/隂極之精其體重實其性濡滑其色黒内通于)¶
　(腎故局方黒錫丹宣眀補真丹皆用之得汞交感即/能治一切隂陽混淆上盛下虛氣升不降發為嘔吐)¶
　(眩運噎膈反胃危篤諸疾所謂鎭墜之劑有反正之/功但性帶隂毒不可多服恐傷人心胃耳鉛性又能)¶
　(入肉故女子以鉛珠紝耳即自穿孔實女無竅者以/鉛作鋌逐日紝之乆乆自開此皆昔人所未知者也)¶
　(鉛變化為胡粉黄丹宻陀僧鉛白霜其功皆與鉛同/但胡粉入氣分黄丹入血分宻陀僧鎭墜下行鉛白)¶
　(霜專治上焦胸膈此為異耳方士又鑄/為梳梳鬚髮令光黒或用藥煮之尤佳)¶
　附方(舊四新/十七)烏鬚明目(黒鉛半斤鍋内鎔汁旋入桑/條灰桞木攪成沙篩末毎早)¶
<pb:KR3e0079_WYG_028-16b>¶
　(揩牙以水漱口洗目能固/牙眀目黒鬚髮  勝金方)揩牙烏髭(黒鉛消化以不/蛀皂莢寸切投)¶
　(入炒成炭入塩少許研勻日用揩牙摘去白髭黒者/更不白也  又方黒錫一斤炒灰埋地中五日入升)¶
　(麻細辛訶子同炒黒日/用揩牙百日效  普濟)牙齒動摇(方同/上)　烏鬚鉛梳¶
　(鉛十兩錫三兩婆羅得三箇針砂熟地黄半兩莤根/胡桃皮一兩没石子訶黎勒皮硫黄石橊皮慈石皂)¶
　(礬烏麻油各二錢半為末先化鉛錫入末一半桞木/攪勻傾入梳模子印成脩齒餘末同水煮梳三日三)¶
　(夜水耗加之取出帛重重包五日毎以熟皮襯/手梳一百下須先以皂莢水洗淨拭乾  普濟)腎臟¶
　氣發(攻心面黒欲死及諸氣奔豚喘急鉛二兩石亭/脂二兩木香一兩麝香一錢先化鉛炒乾入亭)¶
　(脂急炒熖起以醋噴之傾入地坑内覆住待冷取研/粟飯丸芡子大毎用二丸熱酒化服取汗或下或通)¶
<pb:KR3e0079_WYG_028-17a>¶
　(氣即愈如大便不通再用一丸/入𤣥眀粉五分服  聖劑方)婦人血氣(冷痛攻心/方同上)¶
　風癎吐沫(反目抽掣乆患者黒鉛水銀結砂南星炮/各一兩為末糯飯丸菉豆大一嵗一丸乳)¶
　(汁下方/普濟)反胃噦逆(黒鉛化汁以桞木槌研成粉一兩/入米醋一升砂鍋熬膏入蒸餅末)¶
　(少許擣丸小豆大毎/服一丸薑湯下聖劑)多年反胃(不止紫背鉛二兩石/亭脂二兩塩鹵汁五)¶
　(兩燒鉛以鹵汁淬盡與亭脂同炒熖起挑于水上熖/止研匀蒸餅和丸梧子大毎服二十丸煎石蓮乾柿)¶
　(湯下方/聖濟)消渴煩悶(黒鉛水銀等分結如泥常/&KR0356;豆許吞津  聖惠方)寸白虫¶
　病(先食豬肉一片乃以沙餹水調黒鉛灰四錢五更/服之虫盡下食白粥一日許學士病嘈雜服此下)¶
　(二虫一寸㫁一長二尺五寸/節節有斑文也  本事方)水腫浮滿(烏錫五兩/皂莢一挺)¶
<pb:KR3e0079_WYG_028-17b>¶
　(炙酒二十煮六沸頻服至小/便出二三升即消  千金翼)小便不通(黒鉛錯末一/兩生薑半兩)¶
　(燈心一握井水煎服先/以炒葱貼臍  聖惠方)卒然欬𠻳(爐中鉛屑桂心皂/莢等分為末蜜丸)¶
　(如梧子大毎飲下十/五丸忌葱  備急方)瘰癧結核(鉛三兩鐵器炒取黒/灰醋和塗上故帛貼)¶
　(之頻換去惡汁如此半月不痛不破/内消為水而愈  劉禹錫𫝊信方)&KR1012;疽發背(黒鉛/一斤)¶
　(甘草三兩微炙瓶盛酒一斗浸甘草乃鎔鉛投/酒中如此九度去滓飲酒醉卧即愈  經驗方)金石¶
　藥毒(黒鉛一斤鎔化投酒一升如此十/餘次待酒至半升頓飲  勝金方)取輕粉毒(出/山)¶
　(黒鉛五斤打壺一把盛燒酒十五斤納土茯苓半斤/乳香三錢封固重湯煮一日夜埋土中出火毒毎日)¶
　(早晚任性飲數盃後用瓦盆接小便自有/粉出為驗服至筋骨不痛乃止醫方摘要)解砒霜毒¶
<pb:KR3e0079_WYG_028-18a>¶
　(煩躁如狂心腹疼痛四肢厥冷命在須㬰/黒鉛四兩磨水一盌灌之  華陀危病方)解硫黄毒¶
　(黒錫煎湯服即/解  集簡方)¶
鈆霜(日/華)¶
　釋名鈆白霜¶
　修治(頌曰鈆霜用鈆雜水銀十五分之一合練作片/置醋甕中密封經乆成霜時珍曰以鈆打成錢)¶
　(穿成串瓦盆盛生醋以串横盆中離醋三寸/仍以瓦盆覆之置隂處候生霜刷下仍合住)¶
　氣味甘酸冷無毒(宗奭曰鈆霜塗木𤓰/即失酸味金克木也)主治消痰止¶
　驚悸解酒毒去胸隔煩悶中風痰實止渴(大/眀)去膈熱¶
<pb:KR3e0079_WYG_028-18b>¶
　涎塞(宗/奭)治吐逆鎮驚去怯黒鬚髪(時/珍)¶
　發明(頌曰鈆霜性極冷治風痰及嬰孺驚滯藥今醫/家用之尤多時珍曰鈆霜乃鈆汞之氣交感英)¶
　(華所結道家謂之神符白雪其墜痰去熱定驚止瀉/盖有竒効但非乆服常用之物爾病在上焦者宜此)¶
　(清/鎭)¶
　附方(舊二/新九)小兒驚熱(心肺積熱夜臥多驚鈆霜牛黄/各半分鐵粉一分研匀毎服一)¶
　(字竹瀝調下/  聖濟録)驚風癎痰(喉閉牙𦂳鈆白霜一字蟾酥/少許為末烏梅肉蘸藥於齦)¶
　(上揩之仍吹通闗藥/良乆便開  普濟方)消渴煩熱(鈆白霜枯白礬等分/為末蜜丸芡子大綿)¶
　(褁含化曣汁末又方鈆白霜一兩根黄消/石各一兩為  毎冷水服一錢  聖濟録)喉痺腫痛¶
<pb:KR3e0079_WYG_028-19a>¶
　(鈆白霜甘草半兩青黛一兩為末醋糊/丸芡子大毎含臙一丸立效  聖濟録)懸癰腫痛(鈆/白)¶
　(霜一分甘草半生半炙一分/為末綿裹含嚥  聖惠方)口疳齦爛(氣臭血出不/拘大人小兒)¶
　(鈆白霜銅緑各二錢白礬/豆許為末掃之  宣眀方)鼻衂不止(鈆白霜末新汲/水服一字  十)¶
　(全博/救方)痔瘡腫痛(鈆白霜白片腦各半字酒調/塗之隨手見效  嬰童百問)室女經¶
　閉(恍惚煩熱鈆霜半兩生地黄汁/一合調下日三服  聖惠方)梳髮令黒(鈆霜包/梳日日)¶
　(梳之勝於染/者  普濟)¶
粉錫(本經/下品)¶
　釋名解錫(本經/)鈆粉(綱/目)鈆華(綱/目)胡粉(𢎞/景)定粉(藥/性)瓦粉(湯/液)¶
<pb:KR3e0079_WYG_028-19b>¶
　光粉(日/華)白粉(湯/液)水粉(綱/目)官粉(𢎞景曰即今化鈆所作/胡粉也而謂之粉錫似)¶
　(與今乖時珍曰鈆錫一類也古人名鈆為黒錫故名/粉錫釋名曰胡者餬也和脂以餬面也定瓦言其形)¶
　(光白言其色俗呼吳越者為官粉/韶州者為韶粉辰州者為辰粉)¶
　正誤(恭曰鈆丹胡粉實用炒錫造陶言化鈆誤矣震/亨曰胡粉是錫粉非鈆粉也古人以錫為粉婦)¶
　(以附面者其色類肌肉不可入藥用志曰粉錫黄丹/二物俱是化鈆為之英公李勣序云鈆錫莫辨者謂)¶
　(此也按李含光音義云黄丹胡粉皆是化鈆未聞用/錫者參同契云胡粉投炭中色壊還為鈆抱朴子内)¶
　(篇云愚人不信黄丹胡粉是化鈆所作蘇㳟以二物/俱炒錫作大誤矣時珍曰錫炒則成黒灰豈有白粉)¶
　(蘇恭已誤而朱震/亨復踵其誤何哉)¶
<pb:KR3e0079_WYG_028-20a>¶
　集解(時珍曰按墨子云禹造粉張華博物志云紂燒/鈆錫作粉則粉之來亦逺矣今金陵杭州韶州)¶
　(辰州皆造之而辰粉尤真其色帶青彼人言造法毎/鈆百斤鎔化削成薄片卷作筒安木甑内甑下甑中)¶
　(各安醋一瓶外以塩泥固濟紙封甑縫風爐安火四/兩飬一七便掃入水缸内依舊封飬次次如此鈆盡)¶
　(為度不盡者留炒作黄丹毎粉一斤入豆粉二兩蛤/粉四兩水内攪匀澄去清水用細灰按成溝紙隔數)¶
　(層置粉于上將乾截成瓦定形待乾収起而范成大/虞衡志言桂林所作鈆粉最有名謂之桂粉以黒鈆)¶
　(着糟甕中罨化之何孟春餘冬録云嵩陽産鈆居民/多造胡粉其法鈆塊懸酒缸内封閉四十九日開之)¶
　(則化為粉矣化不白者炒為黄丹黄丹滓為宻陀僧/三物収利甚博其鈆氣有毒工人必食肥猪犬肉飲)¶
　(酒及鐵漿以厭之枵腹中其毒輒病至死長幼為毒/薰蒸多痿黄癱攣而斃其法畧皆不同盖巧者時出)¶
<pb:KR3e0079_WYG_028-20b>¶
　(新意以速化為利故爾又可見昔人炒錫之謬相/感志云韶粉蒸之不白以蘿蔔瓮子蒸之則白)¶
　氣味辛寒無毒(權曰甘辛凉時珍曰胡粉能制硫黄/又雌黄得胡粉而失色胡粉得雌黄)¶
　(而色黒盖相惡也又入/酒中去酸味収蟹不沙)主治伏尸毒螫殺三蟲(本/經)去¶
　鼈瘕療惡瘡止小便利墮胎(别/録)治積聚不消炒焦止¶
　小兒疳痢(甄/權)治癰腫瘻爛嘔逆療癥瘕小兒疳氣(大/眀)¶
　止疶痢久積痢(宗/奭)治食復勞復墜痰消脹治疥癬狐¶
　臭黒鬚髮(時/珍)¶
　發明(𢎞景曰胡粉金色者療尸蟲彌良藏器曰乆痢/成疳者胡粉和水及雞子白服以糞黒為度為)¶
<pb:KR3e0079_WYG_028-21a>¶
　(其殺蟲而止痢也時珍曰胡粉即鈆之變黒為白者/也其體用雖與鈆及黄丹同而無消塩火燒之性内)¶
　(有豆粉蛤粉雜之止能入氣分不能入血分此為稍/異人服食之則大便色黒者此乃還其本質所謂色)¶
　(壊還為鈆也亦可/入膏藥代黄丹用)¶
　附方(舊十四/新三十)勞復食復(欲死者水服胡粉/少許  肘後方)小兒脾泄¶
　(不止紅棗二十箇去核將官粉入内以隂陽瓦焙/乾去棗研粉毎服三分米湯下  孫真人集效方)赤¶
　白痢下(頻數腸痛定粉一兩雞子清和炙/焦為末冷水服一錢  肘後方)小兒無辜¶
　(疳下痢赤白胡粉熟蒸熬令色/變以飲服半錢  子母秘録)小兒腹脹(胡粉&KR1069;熬/色變以摩)¶
　(腹上録子/母秘)腹皮青色(不速治須臾/死  方同上)小兒夜啼(水服胡/粉三豆)¶
<pb:KR3e0079_WYG_028-21b>¶
　(大曰三服/子母秘錄)身熱多汗(胡粉半斤雷丸四兩/為末粉身  千金方)婦人心痛¶
　(急者好官粉為末葱汁和丸小豆大毎服七丸黄酒/送下即止粉能殺䖝葱能透氣故也  邵真人方)¶
　寸白蚘蟲(胡粉炒燥方寸七入肉臛中空/心服大效  張文仲備急方)服藥過劑¶
　(悶亂者水和胡粉/服之  千金方)鼻衂不止(胡粉炒黒醋服一/錢即止  聖惠方)齒縫¶
　出血(胡粉半兩麝香半錢為/末臥時揩牙  聖濟方)墜撲瘀血(從髙落下瘀/血槍心面青)¶
　(氣短欲死胡粉一錢和/水服即安  肘後方)折傷折骨(官粉硼砂等分為/末每服一錢蘇木)¶
　(湯調下仍頻飲蘇木/湯大效  接骨方)杖瘡腫痛(水粉一兩赤石脂生/一錢水銀一分以麻)¶
　(油杵成膏攤油紙貼之肉/消者塡滿𦂳縳  救急方)抓傷面皮(香油調鈆粉搽/之一夕愈  集)¶
<pb:KR3e0079_WYG_028-22a>¶
　(簡/方)食梅牙齼(韶粉揩之/  相感志)染白鬚髮(胡粉石灰等分水/和塗之以油紙包)¶
　(烘令温煖候末燥間洗去以/油潤之黒如漆也  博物志)腋下胡臭(胡粉常粉之/或以胡粉三)¶
　(合和牛脂煎稠/塗之  千金方)陰股常濕(胡粉粉之/  備急方)乾濕癬瘡(方同/上)¶
　黄水膿瘡(官粉煆黄松香各三錢黄丹一錢飛礬二/錢為末香油二兩熬膏傅之  邵真人方)¶
　小兒耳瘡(月蝕胡粉和土塗/之  子母秘録)小兒疳瘡(熬胡粉豬脂/和塗  張文)¶
　(仲/方)小兒舌瘡(胡粉和豬&KR0008;骨中髓日/三傅之  食醫心鑑)燕口吻瘡(胡粉/炒一)¶
　(分黄連半兩為末/傅之  普濟方)痘瘡瘢痕(或凸或凹韶粉一兩輕/粉一定和研豬脂調傅)¶
　(陳文中/小兒方)妬精陰瘡(鈆粉二錢銀杏仁七箇銅銚内炒/至杏黄去杏取粉出火毒研搽效)¶
<pb:KR3e0079_WYG_028-22b>¶
　(集簡/方)反花惡瘡(胡粉一兩臙脂一兩為末鹽湯/洗淨傅之日五次  聖惠方)瘡似¶
　蜂窠(愈而復發胡粉硃砂等分/為末蜜和塗之  聖濟録)血風臁瘡(孫氏集効/方用官粉)¶
　(四兩水調入盌内以蘄州艾葉燒烟熏乾入乳香少/許同研香油調作隔紙膏反覆貼之  楊氏簡便方)¶
　(用官粉炒過桐油/謂作隔紙貼之)小兒丹毒(唾和胡粉從外至内/傅之良  千金方)湯¶
　火燒瘡(胡粉羊髓和塗/之  孫真人方)瘡傷水濕(胡粉炭灰等分脂/和塗孔上水即出)¶
　(也方千/金)蠼螋尿瘡(酢和胡粉塗/之  千金方)諸蛇螫傷(胡粉和大/蒜搗塗)¶
　(千金/方)誤吞金銀(及錢胡粉一兩豬脂調分再/服令消烊出也  外臺秘要)三年目¶
　瞖(胡粉塗之/  聖惠方)口中乾燥(煩渇無津雄豬膽五枚酒煮/皮爛入定粉一兩研匀丸芡)¶
<pb:KR3e0079_WYG_028-23a>¶
　(子大每含花一丸嚥/汁  太平聖惠方)腹中鼈癥(胡粉黍米淋汁温服/大効  衛生易簡方)¶
　接骨續筋(止痛活血定粉當歸各一錢硼砂一錢半/為末毎服一錢蘇木煎湯調下仍頻飲湯)¶
　(同/上)發背惡瘡(諸癰疽好光粉二兩真麻油三兩慢火/熬以桞枝急攪至滴水成珠入白膠末)¶
　(少許入器水浸兩日油紙/攤貼名神應膏  直指方)¶
鈆丹(本經/下品)¶
　釋名黄丹(𢎞/景)丹粉(唐/本)朱粉(綱/目)鈆華正誤(見粉/錫下)¶
　集解(别録曰鈆丹生於鈆出蜀郡平澤𢎞景曰即今/熬鈆所作黄丹也俗方稀用惟仙經塗丹釜所)¶
　(須云化成九光者當謂丸光丹以為釡爾無别法也/宗奭曰鈆丹化鈆而成别録言生於鈆則蘇恭炒錫)¶
<pb:KR3e0079_WYG_028-23b>¶
　(作成之説誤矣不惟難辨錫則色黯鈆則眀白以此/為異時珍曰按獨孤滔丹房鑑源云炒鈆丹法用鈆)¶
　(一斤土硫黄十兩消石一兩鎔鉛成汁下醋㸃之滚/沸時下硫一塊少頓下消少許沸定再㸃醋依前下)¶
　(少許消黄待為末則成丹矣今人以作鈆粉不盡者/用消石礬石炒成丹若轉丹為鉛只用連鬚葱白汁)¶
　(拌丹慢煎煆成金汁傾出即還鉛矣貨者多以塩消/砂石雜之凡用以水漂去消鹽飛去砂石澄乾微火)¶
　(炒紫色地上去火毒入藥㑹典云/黒鈆一斤燒丹一斤五錢三分也)¶
　氣味辛微寒無毒(大明曰微鹹凉無毒伏砒制硇硫/震亨曰一婦因多子月内服鉛丹)¶
　(二兩四肢水冷食不入口時正仲冬急服理中湯加/附子數十帖乃安謂之凉無毒可乎時珍曰鈆丹本)¶
　(無甚毒此婦産後冬月/服之過劑其病宜矣)¶
<pb:KR3e0079_WYG_028-24a>¶
　主治吐逆胃反驚癎癲疾除熱下氣鍊化還成九光¶
　久服通神明(本/經)止小便除毒熱臍攣金瘡血溢(别/録)驚¶
　悸狂走消渴煎膏用止痛生肌(甄/權)鎮心安神止吐血¶
　及𠻳傅瘡長肉及湯火瘡染鬚(大/眀)治瘧及久積(宗/奭)墜¶
　痰殺蟲去怯除忤惡止痢明目(時/珍)¶
　發明(成無已曰仲景龍骨牡蠣湯中用鈆丹乃収歛/神氣以鎭驚也好古曰澀可去脫而固氣時珍)¶
　(曰鈆丹體重而性沉味兼鹽礬走血分能墜痰去怯/故治驚癎癲狂吐逆反胃有竒功能消積殺虫故治)¶
　(疳疾下痢瘧疾有寔績能解熱㧞毒長肉去瘀/故治惡瘡腫毒及入膏藥為外科必用之物也)¶
<pb:KR3e0079_WYG_028-24b>¶
　附方(舊八新/二十五)消渴煩亂(黄丹新汲水服一錢以/蕎麥粥壓之  聖惠方)吐逆¶
　不止(碧霞丹用北黄丹四兩米醋半升煎乾炭火三/秤就銚内煆紅冷定為末粟米飯丸梧子大毎)¶
　(服七丸醋湯/下  集驗方)伏暑霍亂(水浸丹見木/部巴豆下)小兒吐逆(不止/宜此)¶
　(清鎭燒針丸用黄丹研末小棗肉和丸芡子大毎以/一丸針簽於燈上燒過研細乳汁調下一加硃砂枯)¶
　(礬等分/小兒方)　(謝氏/)反胃氣逆(胃虛鈆丹二兩白礬二兩/生石亭脂半兩以丹礬研)¶
　(匀入坩鍋内以炭半秤煆赤更飬一夜出毒兩日入/亭脂同研粟米飯和丸緑豆大毎日米飲下十五丸)¶
　(聖濟/録)泄㵼下痢(赤白用棗肉搗爛入黄丹白礬各皂/子大米飯一團和丸彈子大鐵線穿)¶
　(於燈上燒過為末米/飲服之  摘𤣥方)赤白痢下(黄丹炒紫黄連炒等/分為末以糊丸麻子)¶
<pb:KR3e0079_WYG_028-25a>¶
　(大毎服五十丸生薑/甘草湯下  普濟方)妊娠下痢(疼痛用烏雞卵一箇/開孔去白留黄入鈆)¶
　(丹五錢攪匀泥裹煨乾研末毎服二錢米/飲下一服愈是男二服愈是女  三因方)吐血咯血¶
　(刻血黄丹新汲水/服一錢  經驗方)寒熱瘧疾(體虛汗多者黄丹百草/霜等分為末發日空心)¶
　(米飲服三錢不過二服愈或糊丸或蒜丸皆效大肘/後方用飛炒黄丹一兩恒山末三兩蜜丸梧子  毎)¶
　(服五十丸温酒下平旦及末發將發時各一服無不/效  普濟方端午日用黄丹炒二兩獨蒜一百箇搗)¶
　(丸梧子大毎服九丸空心長流水面東下二三發後/乃用神效亦治痢疾  三因方用黄丹炒建茶等分)¶
　(為末温酒服二錢核又黄丹飛焙麫糊丸芡子/大毎棗子一枚去  包一丸紙裏煨熟食之)温瘧¶
　不止(黄丹炒半兩青蒿童尿浸二兩為末毎服/二錢寒多酒服熱多茶服  仁存堂方)小兒¶
<pb:KR3e0079_WYG_028-25b>¶
　癉瘧(壯熱不寒黄丹二錢蜜水和服冷者/酒服名鬼哭丹  劉涓子鬼遺方)風癎發止¶
　(驅風散用鈆丹二兩白礬二兩為末用三角磚相闘/以七層紙鋪磚上鋪丹於紙上礬鋪丹上以十斤桞)¶
　(木柴燒過為度取研毎服二/錢温酒下  王氏博濟方)客忤中惡(道間門外得/之令人心腹)¶
　(刺痛氣衝心胸脹滿不治害人真丹/方寸七蜜三合和灌之  肘後方)一切目疾(昬障/治只)¶
　(障不治蜂蜜半斤銅鍋熬起紫色塊入飛過真黄丹/二兩水一盌再練至水氣盡以細生絹鋪薄紙一層)¶
　(濾浄瓶封理地内三七毎日㸃眼七次藥粘/則洗之一方入訶子肉四箇  保夀堂方)赤眼痛¶
　(黄丹蜂蜜調貼太陽穴/立効  眀目經驗方)赤目及瞖(鈆丹白礬等分為/末㸃之  又方鈆)¶
　(丹烏賊骨等分合研白/蜜蒸㸃之  千金方)眼生珠管(鈆丹半兩鯉魚膽/汁和如膏日㸃三)¶
<pb:KR3e0079_WYG_028-26a>¶
　(五次/惠方)　(聖/)痘疹生瞖(黄丹輕粉等分為末吹少許入/耳内左患吹右右患吹左  疹)¶
　(痘/方)小兒重舌(黄丹一豆大安舌/下  子母秘録)小兒口瘡(糜爛黄丹/一錢生蜜)¶
　(一兩相和蒸黒毎以雞毛/蘸搽甚效    普濟方)腋下胡臭(黄丹入輕粉唾/調頻摻之  普)¶
　(濟/方)婦人逆產(真丹塗兒足/下  集驗方)蚰蜒入耳(黄丹酥蜜杏仁/等分熬膏綿裹)¶
　(包塞之聞香即出/抽取  聖惠方)蠍蠆螫人(醋調黄丹塗/之  肘後方)金瘡出血¶
　(不可以藥速合則内潰傷肉只以黄/丹滑石等分為末傅之  集𤣥方)外痔腫痛(黄丹/滑石)¶
　(等分為末新汲水調日/五上之  嬰童百問)血風臁瘡(黄丹一兩黄蠟一/兩香油五錢熬膏)¶
　(先以葱椒湯洗貼之/  陸氏積徳堂方)逺近臁瘡(黄丹飛炒黄蘗酒浸/七日焙各一兩輕粉)¶
<pb:KR3e0079_WYG_028-26b>¶
　(半兩研細以苦茶洗浄輕粉塡滿次用黄丹䕶之外/以蘗末攤膏貼之勿掲動一七見效  孫氏集效方)¶
宻陀僧(唐本/草)¶
　釋名没多僧(唐/本)爐底(恭曰宻陀没/多並胡言也)¶
　集解(恭曰出波斯國形似黄龍齒而堅重亦有白亦/色者作理石文頌曰今嶺南閩中銀銅冶處)¶
　(有之是銀鉛脚其初采礦時銀銅相雜先以鉛同煎/錬銀隨鉛出又采山木葉燒灰開地作爐塡灰其中)¶
　(謂之灰池置銀鈆於灰上更加火鍜鈆滲灰下銀住/灰上罷火候冷出銀其灰池感鈆銀氣積乆成此物)¶
　(未必自胡中來也承曰今市中所貨是小瓶實鈆丹/鍜成者大塊尚有瓶形銀冶所出最良而罕有貨者)¶
　(外國者未嘗見之時珍曰宻陀僧原取銀冶者今既/難得乃取煎銷銀舖爐㡳用之造黄丹者以脚滓鍊)¶
<pb:KR3e0079_WYG_028-27a>¶
　(成宻陀僧其似/瓶形者是也)¶
　修治(斆曰凡使搗細安瓷鍋中重紙袋盛桞蛀末焙/之次卜東流水浸滿火煮一伏時去桞末紙袋)¶
　(取/用)¶
　氣味鹹辛平有小毒(大明曰甘平無毒/時珍曰制狼毒)主治久痢五¶
　痔金瘡面上瘢䵟面膏藥用之(唐本保昇曰五痔/謂牡酒腸血氣也)鎮¶
　心補五臟治驚癎欬𠻳嘔逆吐痰(大/眀)療反胃消渴瘧¶
　疾下痢止血殺蟲消積治諸瘡消腫毒除胡臭染髭¶
　髮(時/珍)¶
<pb:KR3e0079_WYG_028-27b>¶
　發明(時珍曰宻陀僧感鈆銀之氣其性重墜下沉直/走下焦故能墜痰止吐消積定驚癎治瘧痢止)¶
　(消渇療瘡腫洪邁夷堅志云驚氣入心絡瘖不能言/語者用宻陀僧末一匕茶調服即愈昔有人伐薪為)¶
　(狼所遂而得是疾或授此方而愈又一軍校采藤逄/惡蛇病此亦用之而愈此乃驚則氣亂宻陀僧之重)¶
　(以去怯而平肝也其功力與鈆/丹同故膏藥中用代鈆丹云)¶
　附方(舊三新/一十五)痰結胸中(不散宻陀僧一兩醋水各一/盞煎乾為末毎服二錢以酒)¶
　(水各一小盞煎一盞温服少頃/當吐出痰涎為妙  聖惠方)消渴飲水(神效丸用/宻陀僧二)¶
　(兩研末湯浸蒸餅丸梧子大濃煎蠶蠒鹽湯或茄根/湯或酒下一日五丸日増五丸至三十丸止不可多)¶
　(服五六服後以見水惡心為度惡心時/以乾物壓之日後自定甚竒  選竒方)赤白下痢(宻/陀)¶
<pb:KR3e0079_WYG_028-28a>¶
　(僧三兩燒黄色研粉每服一/錢醋茶下日三服  聖惠方)腸風痔瘻(銅青宻陀僧/各一錢麝香)¶
　(少許為末津和/塗之  濟急方)小兒初生(遍身如魚脬又如水晶破/則成水流滲又生者宻陀)¶
　(僧生研擫之仍服蘇/合香丸  救急方)驚氣失音(方見/發眀)腋下胡臭(漿水/洗浄)¶
　(油調宻陀僧塗之以一錢用熱蒸/餅一箇切開摻末夾之  集簡方)香口去臭(宻陀僧/一錢醋)¶
　(調𠻳口/普濟方)大人口瘡(宻陀僧鍜研掺/之  聖濟方)小兒口瘡(不能吮/乳宻陀)¶
　(僧末醋調塗足心瘡愈洗去蔡/醫博方也  黎居士簡易方)鼻内生瘡(宻陀僧香/白芷等分)¶
　(為末蠟燭油調/搽之  簡便方)鼻皶赤皰(宻陀僧二兩細研入乳/調夜塗旦洗  聖惠方)痘¶
　瘡瘢黶(方同上/  譚氏)䵟&KR0845;斑㸃(方同上/  外臺)夏月汗斑(如疹用/宻陀僧)¶
<pb:KR3e0079_WYG_028-28b>¶
　(八錢雄黄四錢先以薑片擦熱仍以薑/片蘸末擦之次日即焦  活人心綂)骨疽出骨(一/名)¶
　(多骨瘡不時出細骨乃母受胎未及一月與六親骨/肉交合感其精氣故有多骨之名以宻陀僧末桐油)¶
　(謂匀攤貼之即/愈  夀域方)血風臁瘡(宻陀僧香油入粗盌内磨/化油紙攤膏反覆貼之)¶
　(孫氏集/效方)陰汗濕痒(宻陀僧末傅之末/戴氏加蛇牀子)¶
錫(拾/遺)¶
　釋名白鑞(音/臘)鈏(音/引)賀(時珍曰爾雅錫謂之鈏郭璞注/云白鑞也方術家謂之賀盖錫)¶
　(以臨賀出/者為美也)¶
　集解(别録曰錫生桂陽山谷𢎞景曰今出臨賀猶是/桂陽地界鉛與錫相似而人用大異時珍曰錫)¶
<pb:KR3e0079_WYG_028-29a>¶
　(出雲南衡州許愼説文云錫者銀鉛之間也土宿本/草云錫受太隂之氣而生二百年不動成砒砒二百)¶
　(年而錫始生錫稟隂氣故其質柔二百年不動遇太/陽之氣乃成銀今人置酒於新錫器内浸漬日乆或)¶
　(殺人者以砒能化錫嵗月尚近便被采取其中藴毒/故也又曰砒乃錫根銀色而鈆質五金之中獨錫易)¶
　(制失其藥則為五金之賊得其藥則為五金之媒星/槎勝覽言滿剌加國於山溪中淘沙取錫不假煎鍊)¶
　(成塊名曰/斗錫也)¶
　正誤(恭曰臨賀采者名鈆一名白鑞唯此一處資天/下用其錫出銀處皆有之體相似而入用大異)¶
　(時珍曰蘇恭不識鉛錫以錫為鉛以鉛為錫其/謂黄丹胡粉為炒錫皆由其不識故也今正之)¶
　氣味甘寒㣲毒(獨孤滔曰羖羊角五靈脂伏龍肝馬/鞭草皆能縮賀硇砒能硬錫巴豆萞)¶
<pb:KR3e0079_WYG_028-29b>¶
　(麻薑汁地黄能制錫/松脂銲錫錫礦縮銀)主治惡毒風瘡(大/眀)¶
　發明(時珍曰洪邁夷堅志云汝人多病癭地饒風沙/沙入井中飲其水則生癭故金房間人家以錫)¶
　(為井䦨皆夾錫錢鎭之/或沉錫井中乃免此患)¶
　附方(新/二)解砒霜毒(錫器於粗石上磨/水服之  濟急方)楊梅毒瘡(黒鈆/廣錫)¶
　(各二錢半結砂蜈蚣二條為末紙卷作小撚油/浸一夜㸃燈日照瘡二次七日見效  集𤣥方)¶
古鏡(拾/遺)　　　校正(併入本經/錫銅鏡鼻)¶
　釋名鑑　照子(時珍曰鏡者景也有光景也鑑者監/也監於前也軒轅内傳言帝會王母)¶
　(鑄鏡十二隨日用之此鏡之/始也或云始於堯臣尹夀)¶
<pb:KR3e0079_WYG_028-30a>¶
　氣味辛無毒(大明曰/平微毒)主治驚癎邪氣小兒諸惡煮汁¶
　和諸藥煮服文字彌古者佳(藏/器)辟一切邪魅女人鬼¶
　交飛尸蟲毒催生及治暴心痛並火燒淬酒服百蟲¶
　入耳鼻中將鏡就敲之即出(大/眀)小兒疝氣腫硬煮汁¶
　服(時/珍)¶
　發明(時珍曰鏡乃金水之精内眀外暗古鏡如古劍/若有神眀故能辟邪魅忤惡凡人家宜懸大鏡)¶
　(可辟邪魅劉根𫝊云人思形狀可以長生用九寸眀/鏡照面熟視令自識已身形乆則身神不散疾患不)¶
　(入葛洪抱朴子云萬物之老者其精悉能託人形惑/人唯不能易鏡中真形故道士入山以眀鏡徑九寸)¶
<pb:KR3e0079_WYG_028-30b>¶
　(以上者背之則邪魅不敢近自見其形必反却走轉/對之視有踵者山神無踵者老魅也羣書所載古鏡)¶
　(靈異往往可證謾撮於左方龍江録云漢宣帝有寳/鏡如八銖錢能見妖魅帝嘗佩之異聞記云隋時王)¶
　(度有一鏡嵗疫令持鏡諸里中有疾者照之即愈樵牧/閑談云孟昶時張敵得一古鏡徑尺餘光照寢室)¶
　(如燭舉家無疾號無疾鏡西京雜記云漢髙祖得始/皇方鏡廣四尺髙五尺表裏有眀照之則影倒見以)¶
　(手捧心可見腸胃五臟人疾病照之則知病之所在/女子有邪心則膽張心動酉陽雜爼云無勞縣舞溪)¶
　(石窟有方鏡徑丈照人五臟云是始皇照骨鏡松窗/録云葉法善有一鐵鏡照物如水人有疾病照見臟)¶
　(腑宋史云秦寜縣耕夫得鏡厚三寸徑尺二照見水/底與日争輝病熱者照之心骨生寒雲仙録云京師)¶
　(王氏有鏡六鼻常有雲烟照之則左右前三方事皆/見黄巢將至照之兵甲如在目前筆談云吳僧一鏡)¶
<pb:KR3e0079_WYG_028-31a>¶
　(照之知未來吉凶出處又有火鏡/取火水鏡取水皆鏡之異者也)¶
　附方(新/一)小兒夜啼(眀鑑掛&KR0451;脚/上  聖惠方)¶
　錫銅鏡鼻(本經/下品)釋名(𢎞景曰此物與胡粉異類而共/條者古無純銅作鏡皆用錫雜)¶
　(之即今破古銅鏡鼻爾用之當燒赤納酒中若醯中/出入百遍乃可搗也志曰凡鑄鏡皆用錫不爾即不)¶
　(眀白故言錫銅鏡鼻今廣陵者為勝時珍曰錫銅相/和得水澆之極硬故鑄鏡用之考工記云金錫相半)¶
　(謂之鑑燧/之劑是也)¶
　氣味酸平無毒(權曰㣲寒藥/訣曰冷無毒)主治女子血閉癥瘕伏¶
　陽孕絶(本/經)伏尸邪氣(别/録)産後餘疹刺痛三十六候取¶
<pb:KR3e0079_WYG_028-31b>¶
　七枚投醋中熬呷之亦可入當歸芍藥煎服(甄/權)¶
　附方(新/一)小兒客忤(面青驚痛銅照子鼻燒赤少/酒淬過與兒飲  聖惠方)¶
　鏡鏽(即鏡上緑也/俗名楊妃垢)主治腋臭又療下疳瘡同五倍子¶
　末等分米泔洗後傅之(時/珍)¶
古文錢(日/華)¶
　釋名泉　孔方兄　上清童子(綱/目)青蚨(時珍曰管子/言禹以厯山)¶
　(之金鑄幣以救人困此錢之始也至周太公立九府/泉法泉體圓含方輕重以銖周流四方有泉之象故)¶
　(曰泉後轉為錢魯褒錢神論云為世神寳親愛如兄/字曰孔方又昔有錢精自稱上清童子青蚨血塗子)¶
<pb:KR3e0079_WYG_028-32a>¶
　(母錢見/虫部)¶
　集解(頌曰凡鑄銅之物多和以錫考工記云攻金之/工金有六劑是也藥用古文錢銅弩牙之類皆)¶
　(有錫故其用近之宗奭曰古錢其銅焦赤有毒能腐/蝕壊肉非特為有錫也此説非是但取周景王時大)¶
　(泉五十及寳貨秦半兩漢莢錢大小五銖吳大錢五/百大錢當千宋四銖二銖及梁四柱北齊常平五銖)¶
　(之類方可用時珍曰古文錢但得五百年之外者即/可用而唐髙祖所鑄開元通寳得輕重大小之中尤)¶
　(為古今所重綦毋氏錢神論云黄金為父白銀為毋/鈆為長男錫為適婦其性堅剛須水終始體圓應天)¶
　(孔方効地此乃鑄錢之法也三伏鑄錢其汁不清俗/名爐凍盖火尅金也唐人端午於江心鑄鏡蓋此意)¶
　(也/)¶
<pb:KR3e0079_WYG_028-32b>¶
　氣味辛平有毒(時珍曰同胡桃/嚼即碎相制也)主治瞖障明目療風¶
　赤眼鹽鹵浸用婦人生産横逆心腹痛月膈五淋燒¶
　以醋淬用(大/明)大青錢煮汁服通五淋磨入目主盲障¶
　膚赤和薏苡根煮服止心服痛(藏/器)¶
　發明(宗奭曰古錢有毒治目中障瘀腐蝕壞肉婦人/横逆産五淋多用之予少時常患赤目腫痛數)¶
　(目不能開客有教以生薑一塊洗浄去皮以古青銅/錢刮汁㸃之初甚苦熱淚蔑面然終無損後有患者)¶
　(教之往往疑惑信士㸃之無不一㸃遂愈更不須再/但作瘡者不可用也時珍曰以胡桃同嚼食二三枚)¶
　(能消便毒便毒/属肝金伐木也)¶
<pb:KR3e0079_WYG_028-33a>¶
　附方(舊一新/二十一)時氣欲死(大錢百文水一斗煮八升入/麝香末三分稍飲至盡或吐)¶
　(或下愈/肘後方)時氣温病(頭痛壯熱脉大始得一日者比輪/錢一百五十七文水一斗煮取七)¶
　(升服汁須臾復以水五升更煮一升以水二升投/中合得三升出錢飲汁當吐毒出也  肘後方)心¶
　腹煩滿(及胸脇痛欲死者比輪錢二十枚/水五升煮三升分三服  肘後方)急心氣痛¶
　(古文錢一箇打碎大核桃三箇同炒/熱入醋一盌冲服  楊誠經驗方)霍亂轉筋(青銅/錢四)¶
　(十九枚木𤓰一兩烏梅炒五枚/水二盞煎分溫服  聖濟録)慢脾驚風(利痰竒效/用開元通)¶
　(寳錢背後上下有兩月痕者其色淡黒頗小以一箇/放鐡匙上炭火燒四圍上下各出珠子取出候冷傾)¶
　(入盞中作一服以南木香湯送下或人參湯亦可錢雖/利痰非胃家所好須以木香佐之  楊仁齊直指方)¶
<pb:KR3e0079_WYG_028-33b>¶
　下血不止(大古錢四百文酒三升煮/二升分三服  普濟方)赤白帶下(銅錢/四十)¶
　(文酒四升煮取二升/分三服  千金方)小便氣淋(比輪錢三百文水一/斗煮取三升温服)¶
　(千金/方)沙石淋痛(古文錢煮汁/服  普濟方)傷水喘急(因年少飲冷/水驚恐所致)¶
　(者古文錢七枚洗浄白梅七箇水一鍾同/浸三宿空心一呷良乆得吐效  仁存方)唇腫黒痛¶
　(痒不可忍四文大錢于石上磨猪脂/汁塗之不過數遍愈  幼幼新書)口内熱瘡(青錢/二十)¶
　(文燒赤投酒中服之/立瘥  陳藏器本草)眼赤生瘡(連年不愈古錢一文/生薑石一箇洗浄以)¶
　(錢于石上磨之蜜取濃汁三四滴在盞覆瓦/上以艾炙瓦内七壯熏蜜取㸃之效普濟方)赤目浮¶
　瞖(古錢一文塩方寸匕/治篩㸃之  千金方)日卒不見(錢于石上磨汁注/眥中  普濟方)¶
<pb:KR3e0079_WYG_028-34a>¶
　目生珠管(及膚瞖銅錢青一兩細墨半兩為末醋丸/白豆大毎以一丸乳汁新汲水各少許浸)¶
　(化㸃之/聖惠方)　腋下胡臭(古文錢十文鐵線串燒醋淬十/次入麝香研末調塗  應急良)¶
　(方/)趺撲傷損(半兩錢五箇火煆醋淬四十九次甜𤓰/子五錢真珠二錢研末毎服一字好酒)¶
　(調隨上下食/前後  青囊)誤吞鐵錢(古文銅錢十箇白梅肉十箇/淹過即爛搗丸緑豆大毎服)¶
　(一丸流水吞下即/吐出  聖濟録)百蟲入耳(青錢十四文煎猪膏二/合少少滴之  聖濟録)¶
　便毒初起(方見發/明下)¶
銅弩牙(别録/下品)¶
　釋名(時珍曰黄帝始作弩劉熈釋名云弩怒也有怒/勢也其柄曰臂似人臂也鉤絃者曰牙似人牙)¶
<pb:KR3e0079_WYG_028-34b>¶
　(也牙外曰郭下曰懸刀合名之曰/機頌曰藥用銅弩牙以其有錫也)¶
　氣味平微毒主治婦人難産血閉月水不通陰陽隔¶
　塞(别/録)¶
　發明(𢎞景曰銅弩牙治諸病燒赤納酒中飲汁古者/彌勝劉元素曰弩牙速産以機發而不折因其)¶
　(用而為/使也)¶
　附方(舊/一)誤吞珠錢(哽在咽者銅弩牙燒赤納水/中冷飲汁直愈  聖惠方)¶
諸銅器(綱/目)¶
　氣味有毒(時珍曰銅器盛飲食茶酒經夜有毒煎湯/飲損人聲藏器曰銅器上汗有毒令人發)¶
<pb:KR3e0079_WYG_028-35a>¶
　(惡瘡/内疽)主治霍亂轉筋腎堂及臍下疰痛並炙器隔衣¶
　熨其臍腹腎堂(大/眀)古銅器畜之辟邪祟(時/珍)¶
　發明(時珍曰趙希鵠洞天録云山精水魅多厯年代/故能為邪祟三代鍾鼎彛器厯年又過之所以)¶
　(能辟/祟也)¶
　銅鈷鉧(一作鈷䥈/熨斗也)主治折傷接骨搗末研飛和少酒¶
　服不過二方寸匕又盛灰火熨臍腹冷痛(時/珍)¶
　銅秤錘主治產難横生燒赤淬酒服(大/眀)¶
　銅匙柄主治風眼赤爛及風熱赤眼瞖膜燒熱烙之¶
<pb:KR3e0079_WYG_028-35b>¶
　頻用妙(時/珍)¶
鐵(本經/下品)　　　校正(併入别録生/鐵拾遺勞鐵)¶
　釋名黒金(説/文)烏金(時珍曰鐵截也剛可截物/也於五金属水故曰黒金)¶
　集解(别録曰鐵出牧羊平澤及枋城或析城采無時/𢎞景曰生鐵是不破鑐鎗釜之類銅鐵是雜鍊)¶
　(生鑐作刃䥥者鑐音柔頌曰鐵今江南西蜀有爐冶/處皆有之初鍊去礦用以鑄瀉器物者為生鐵再三)¶
　(銷拍可以作鐷者為鑐鐵亦謂之熟鐵以生柔相雜/和用以作刀劍鋒刃者為鋼鐵鍜家燒鐵赤沸砧上)¶
　(打下細皮屑者為鐵落鍜竈中飛出如塵紫色而輕/虛可以&KR0631;磨銅器者為鐵精作鍼家磨鑢細末者謂)¶
　(之鍼砂取諸鐵于器中水浸之經乆色青沫出可以/染皂者為鐵漿以鐵拍作片叚置醋糟中積乆衣生)¶
<pb:KR3e0079_WYG_028-36a>¶
　(刮取者為鐵華粉入火飛鍊者為鐵粉又馬銜秤錘/車轄及鋸杵刀斧並俗用有効時珍曰鐵皆取礦上)¶
　(炒成秦晉淮楚湖南閩廣諸山中皆産鐵以廣鐵為/良甘肅上錠鐵色黒性堅宜作刀劍西畨出賔鐵尤)¶
　(勝寳藏論云鐵有五種荆鐵出當陽色紫而堅利上/饒鐵次之賔鐵出波斯堅利可切金玉太原蜀山之)¶
　(鐵頑滯剛鐵生西南瘴海中山石上狀如紫石英水/火不能壊穿珠切玉如上也土宿本草云鐵受太陽)¶
　(之氣始生之初鹵石産焉一百五十年而成慈石二/百年孕而成鐵又二百年不經采鍊而成銅銅復化)¶
　(為白金白金化為黄金是鐵與金銀同一根源也今/取慈石碎之内有鐵片可驗矣鐵禀太陽之氣而隂)¶
　(氣不交故燥而不潔性與錫/相得管子云上有赭下有鐵)¶
　鐵(本經恭曰此柔鐵也即熟鐵/藏器曰經用辛苦者曰勞鐵)氣味辛平有毒(大明/曰畏)¶
<pb:KR3e0079_WYG_028-36b>¶
　(慈石火炭能制石亭脂毒斆曰鐵遇神砂如泥似粉/時珍曰鐵畏皂莢豬犬脂乳香朴消硇砂塩鹵荔枝)¶
　(貘食鐵而蛟龍畏鐵凡諸草木藥皆忌鐵器而補腎/藥尤忌之否則反消肝腎上肝傷氣毋氣愈虛矣)¶
　主治堅肌耐痛(本/經)勞鐵療賊風燒赤投酒中飲(藏/器)¶
　生鐵(别録/中品)氣味辛微寒微毒(見鐵/下)主治下部及脱肛¶
　(别/録)鎮心安五臟治癎疾黒鬂髮治癬及惡瘡疥蜘蛛¶
　咬蒜磨生油調傅(大/明)散瘀血消丹毒(時/珍)¶
　發明(恭曰諸藥療病並不入散皆煮取汁用之藏器/曰鐵砂鐵精並入丸散時珍曰鐵於五金色黒)¶
　(配水而其性則制木故癎疾宜之素問治陽氣太盛/病狂善怒者用生鐵落正取伐木之義日華子言其)¶
<pb:KR3e0079_WYG_028-37a>¶
　(鎮心安五臟豈其然哉本草載大清/服食法言服鐵傷肺者乃肝字之誤)¶
　附方(舊五/新一)脱肛歴年(不入者生鐵二斤水一斗煮/汁五升洗之日再  集驗方)熱¶
　甚耳聾(燒鐵投酒中飲之仍以慈石/塞耳目易亱去之  千金方)小兒丹毒(燒鐵/淬水)¶
　(飲一合草/陳氏本)小兒燥瘡(一名爛瘡燒鐵淬水中二七遍/浴之二三起作漿  子母秘録)¶
　打撲瘀血(在骨節及脇外不去以生鐵一/斤酒三升煮一升服  肘後方)熊虎傷毒¶
　(生鐵煮令有味/洗之  肘後方)¶
鋼鐵(别録/中品)　　　校正(併入開寳鐵/粉拾遺鍼砂)¶
　釋名跳鐵(音/條)¶
<pb:KR3e0079_WYG_028-37b>¶
　集解(時珍曰鋼鐵有三種有生鐵夾熟鐵鍊成者有/精鐵百鍊出鋼者有西南海山中生成狀如紫)¶
　(石英者凡刀劒釜鑿諸刃皆是鋼鐵其鍼砂鐵粉鐵/精亦皆用鋼鐵者按沈括筆談云世用鋼鐵以柔鐵)¶
　(包生鐵泥封鍊令相入謂之團鋼亦曰灌鋼此乃偽/鋼也真鋼是精鐵百鍊至斤兩不耗者純鋼也此乃)¶
　(鐵之精純其色眀&KR0631;磨之黯然青且黒與常鐵異亦/有鍊盡無鋼者地産不同也又有地溲淬柔鐵二三)¶
　(次即鋼可切玉見石腦油下凡鐵内有硬/處不可打者多鐵核以香油塗燒之即散)¶
　氣味甘平無毒主治金瘡煩滿熱中胸膈氣塞食不¶
　化(别/録)¶
　鐵粉(宋開寳恭曰乃鋼鐵飛鍊而成者人多取/雜鐵作屑飛之其體重真鋼者不爾也)¶
<pb:KR3e0079_WYG_028-38a>¶
　氣味鹹平無毒主治安心神堅骨髓除百病變黒潤¶
　肌膚令人不老體徤能食久服令人身重肥黒合和¶
　諸藥各有所主(開/寳)化痰鎮心抑肝邪特異(許叔/㣲)¶
　發明(見鐵/落下)¶
　附方(新/六)驚癎發熱(鐵粉水調少許/服之  聖惠方)急驚涎潮(壯熱悶/亂鐵粉)¶
　(二錢硃砂一錢為末毎服一字/薄荷湯調下  楊氏家藏方)傷寒陽毒(狂言妄語/亂走毒氣)¶
　(在臟也鐵粉二兩龍膽草一兩為末磨/刀水調服一錢小兒五分  全幼心鑑)頭痛鼻塞(鐵/粉)¶
　(二兩龍腦半分研匀每新/汲水服一錢  聖惠方)雌雄疔瘡(鐵粉一兩蔓青/根三兩搗如泥)¶
<pb:KR3e0079_WYG_028-38b>¶
　(封之日二換/  集𤣥方)風熱脱肛(鐵粉研同白欽末傅/上按入  直指方)¶
　鍼砂(拾遺藏器曰此是作鍼家磨鑢細末也須眞鋼/砂乃堪用人多以柔鐵砂雜和之飛為粉人莫)¶
　(能辨也亦/堪染皂)主治功同鐵粉和没食子染鬚至黒(藏/器)消¶
　積聚腫滿黄疸平肝氣散癭(時/珍)¶
　附方(新/十)風濕脚痛(鍼砂川烏頭為末和匀炒/熱綿包熨之  摘𤣥方)風痺暖¶
　手(鐵砂四兩硇砂三錢黒脚白礬六錢研末以熱醋/或水拌濕油紙裹置袋内任意執之冷再拌  聖)¶
　(濟/録)脾勞黄病(鍼砂四兩醋炒七次乾漆燒存性二錢/香附三錢平胃散五錢為末蒸餅丸梧)¶
　(子大任湯使/下  摘𤣥方)濕熱黄瘡(助脾去濕鍼砂丸用鍼砂不/拘多少擂盡鏽淘洗白色以)¶
<pb:KR3e0079_WYG_028-39a>¶
　(米醋於鐵銚内浸過一指炒乾再炒三五次候通紅/取出用陳粳米半升水浸一夜搗粉作塊煮半熟杵)¶
　(爛入鍼砂二兩半百草霜炒一两半搗千下丸梧子大/毎服五十丸用五加皮牛膝根木𤓰浸酒下初服若)¶
　(泄瀉其病源去/也  乾坤生意)水腫尿少(鍼砂醋煮炒乾豬苓生地/龍各三錢為末葱涎研和)¶
　(傅臍中約一寸厚縛之待小便多為度/日二易之入甘遂更妙  徳生堂方)泄瀉無度(諸/藥)¶
　(不効方同上不用/甘遂  醫學正𫝊)虛寒下痢(腸滑不禁鍼砂七錢半/官桂一錢枯礬一錢為)¶
　(末以涼水調攤臍上下縳之當覺大熱以/水潤之可用三四次名玉胞肚  仁存方)項下氣癭¶
　(鍼砂入水缸中浸之飲食皆用此水十日/一換砂半年自消散  楊仁齋直指方)染白鬚髮¶
　(鐵砂醋炒七次一兩訶子白芨各四錢百藥煎六錢/緑礬二錢為末用熱醋調刷鬚髮菜葉包住次早酸)¶
<pb:KR3e0079_WYG_028-39b>¶
　(漿洗去此不壊鬚亦不作紅洗又方鍼砂蕎麫各一/兩百藥煎為末茶調夜塗且  再以訶子五錢没石)¶
　(子醋炒一箇百藥煎少許水和/塗一夜温漿洗去黒而且光)¶
鐵落(本經/中品)¶
　釋名鐵液(别/録)鐵屑(拾/遺)鐵蛾(𢎞景曰鐵落是染皂鐵漿/也恭曰是鍜家燒鐵赤沸)¶
　(砧上鍜之皮甲落者若以漿為鐵落則鋼浸之汁復/謂何等落是鐵皮滋液黒於餘鐵故又名鐵液時珍)¶
　(曰生鐵打鑄皆有花出如蘭如蛾故俗謂之鐵蛾今/煙火家用之鐵末浸醋書字於紙背後塗墨如碑字)¶
　(也/)¶
　氣味辛平無毒(别録/曰甘)主治風熱惡瘡瘍疽瘡痂疥氣¶
<pb:KR3e0079_WYG_028-40a>¶
　在皮膚中(本/經)除胸膈中熱氣食不下止煩去黒子可¶
　以染皂(别/録)治驚邪癲癎小兒客忤消食及冷氣並煎¶
　服之(大/眀)主鬼打鬼疰邪氣水漬沫出澄清暖飲一二¶
　杯(藏/器)炒熱投酒中飲療賊風痙又褁以熨腋下療胡¶
　臭有驗(蘇/恭)平肝去怯治善怒發狂(時/珍)¶
　發明(時珍曰按素問病態論云帝曰有病怒狂者此/病安生岐伯曰生於陽也陽氣者暴折而不决)¶
　(故善怒病名陽厥曰何以知之曰陽明者常動巨陽/少陽不動而動大疾此其候也治之當奪其食則已)¶
　(夫食入於隂長氣於陽故奪其食則已以生鐵落為/飲夫生鐵落者下氣疾也此素問本文也愚嘗釋之)¶
<pb:KR3e0079_WYG_028-40b>¶
　(云陽氣怫鬱而不得疏越少陽膽木挾三焦少陽相/火巨陽隂火上行故使人易怒如狂其巨陽少陽之)¶
　(動脉可胗之也奪其食不使胃火復助其邪也飲以/生鐵落金以制木也木平則火降故曰下氣疾速氣)¶
　(即火也又李仲南永類方云腫藥用鐵蛾及人砂入/丸子者一生須斷塩盖塩性濡潤腫若再作不可為)¶
　(矣制法用上等醋煮半日去鐵人取醋和蒸餅為丸/毎薑湯服三四十丸以効為度亦只借鐵氣爾故日)¶
　(華子云煎汁服之不留滯於臟腑借鐵虎之氣以制/肝木使不能尅脾土土不受邪則水自消矣鐵精鐵)¶
　(粉鐵華粉鐵砂鐵/漿入藥皆同此意)¶
　附方(新/一)小兒丹毒(鍜鐵屎研末豬脂/和傅之  千金方)¶
鐵精(本經/中品)¶
<pb:KR3e0079_WYG_028-41a>¶
　釋名鐵花(𢎞景曰鐵精鐵之精華也出鍜竈中如/塵紫色輕者為佳亦以摩瑩銅器用之)¶
　氣味平微温主治明目化銅(本/經)療驚悸定心氣小兒¶
　風癎陰㿉脱肛(别/録)¶
　發明(見鐵/落)¶
　附方(舊五/新二)下痢脱肛(鐵精粉之/  至寳方)女人陰脱(鐵精羊脂/布裹炙熱)¶
　(熨推之/聖惠方)男子陰腫(鐵精粉傅之/  子母秘録)疔腫拔根(鐵渣一兩/輕粉一錢)¶
　(麝香少許為末針畫十字口㸃藥入/内醋調麫糊傅之神効  普濟方)食中有蟲(腹内/堅痛)¶
　(面目青黄淋露骨立病變無常用爐中鐵精研末雞/肝和丸梧子大食前酒下五丸不過十日愈  肘後)¶
<pb:KR3e0079_WYG_028-41b>¶
　蛇骨刺人(毒痛鐵精粉豆許吹/入瘡内  肘後方)¶
鐵華粉(宋開/寳)¶
　釋名鐵𦙍粉(日/華)鐵艷粉　鐵霜¶
　修治(志曰作鐵華粉法取鋼鍜作葉如笏或團平面/磨錯令光浄以塩水洒之于醋甕中隂䖏埋之)¶
　(一百日鐵上衣生即成粉矣刮取細搗篩入乳鉢研/如麫和合諸藥為丸散此鐵之精華功用強於鐵粉)¶
　(也大明曰懸於醬瓿上生霜者名/鐵𦙍粉淘去粗滓鹹味烘乾用)¶
　氣味鹹平無毒主治安心神堅骨髓強志力除風邪¶
　養血氣延年變白去百病隨所熱熱和諸藥用棗膏¶
<pb:KR3e0079_WYG_028-42a>¶
　為丸(開/寳)止驚悸虛癎鎮五臟去邪氣治徤忘冷氣心¶
　痛痃癖癥結脱肛痔瘻宿食等及傅竹木刺入肉(大/明)¶
　發明(見鐵/落)¶
　附方(新/一)婦人陰挺(鐵孕粉一錢龍腦半錢研水/調刷産門  危氏得效方)¶
鐵鏽(拾/遺)¶
　釋名鐵衣(藏器曰此鐵上/赤衣也刮下用)¶
　主治惡瘡疥癬和油塗之蜘蛛蟲咬蒜磨塗之(藏/器)平¶
　肝墜熱(消/瘡)腫口舌瘡醋磨塗蜈蚣咬(時/珍)¶
<pb:KR3e0079_WYG_028-42b>¶
　發明(時珍曰按陶華云鐵鏽水和藥服/性沉重最能墜熱開結有神也)¶
　附方(新/八)風瘙&KR1034;疹(鏽鐵磨水塗/之  集簡方)湯火傷瘡(青竹燒油/同鐵鏽搽)¶
　(之堂積/徳  方)丁腫初起(多年土内鏽釘火鍜醋淬刮下鏽/末不論遍次煆取収之毎用少許)¶
　(人乳和挑破傅之仍炒研二錢以/虀水煎滚待冷調服  普濟方)脚腿紅腫(熱如火/炙俗名)¶
　(赤遊風用鐵鏽水/冷解之  惠濟方)重舌腫脹(鐵鏽鎻燒紅打下鏽研/末水調一錢噙嚥  生)¶
　(生/編)小兒口瘡(鐵鏽末水調傅/之  集簡方)内熱遺精(鐵鏽末冷水/服一錢三服)¶
　(止心活/人  綂)婦人難產(雜草燒鑊鏽白芷等分為末毎服/一錢童尿米醋各半和服見效)¶
　(救急/方)¶
<pb:KR3e0079_WYG_028-43a>¶
鐵&KR0761;(拾/遺)¶
　釋名刀煙(綱/目)刀油(時珍曰以竹木&KR0353;火於刀斧刃上/燒之津出如漆者是也江東人多)¶
　(用/之)¶
　主治惡瘡蝕&KR0630;金瘡毒物傷皮肉止風水不入入水¶
　不爛手足&KR0008;折瘡根結筋瘰癧毒腫染髭髮令永黒¶
　及熱未凝時塗之少頃當乾硬用之須防水又殺蟲¶
　立效(藏/器)¶
　附方(新/一)項邊癧子(以桃核于刀上燒烟/熏之  陳氏本草)¶
<pb:KR3e0079_WYG_028-43b>¶
鐵漿(拾/遺)¶
　集解(藏器曰陶氏謂鐵落為鐵漿非也此乃取諸鐵/於器中以水浸之經乆色青沫出即堪染皂者)¶
　(承曰鐵漿是以生鐵漬水服餌者旋入新水日乆鐵/上生黄膏則力愈勝唐太妃所服者乃此也若以染)¶
　(皂者為漿其酸苦臭/澀不可近矧服食乎)¶
　氣味鹹寒無毒主治鎮心明目主癲癎發熱急黄狂¶
　走六畜顛狂人為蛇犬虎狼毒刺惡蟲等囓服之毒¶
　不入肉也兼解諸毒入腹(藏/器)¶
　附方(舊二/新三)時氣生瘡(胸中熱鐵漿飲/之  梅師方)一切丁腫(鐵漿/日飲)¶
<pb:KR3e0079_WYG_028-44a>¶
　(一升/金方)　(千/)發背初起(鐵漿飲二升取/利  外臺秘要)蛇皮惡瘡(鐵漿/頻塗)¶
　(之翁談/野  方)漆瘡作痒(鐵漿頻洗/愈  外臺)¶
諸鐵器(綱/目)¶
　集解(時珍曰舊本鐵器條繁今撮為一大抵/皆是借其氣平木解毒重墜無他義也)¶
　鐵杵(拾遺即/藥杵也)主治婦人横産胞衣不下燒赤淬酒飲¶
　自順(藏/器)¶
　鐵秤錘(宋開/寳)氣味辛温無毒主治賊風止産後血瘕¶
　腹痛及喉痺熱塞燒赤淬酒熱飲(開/寳)治男子疝痛女¶
<pb:KR3e0079_WYG_028-44b>¶
　子心腹妊娠脹滿漏胎卒下血(時/珍)¶
　附方(新/四)喉痺腫痛(菖蒲根嚼汁燒秤錘淬/一盃飲之  普濟方)舌腫咽痛¶
　(咽生息肉舌腫秤錘燒赤/淬醋一盞嚥之  聖惠方)誤吞竹木(秤錘燒紅淬酒/飲之  集𤣥方)¶
　便毒初起(極力提起令有聲以鐵秤錘/摩壓一夜即散  集簡方)¶
　鐵銃(綱/目)主治催生燒赤淋酒入内孔中流出乘熱飲¶
　之即産舊銃尤良¶
　鐵斧(綱/目)主治婦人産難横逆胞衣不出燒赤淬酒服¶
　亦治産後血瘕腰腹痛(時/珍)¶
<pb:KR3e0079_WYG_028-45a>¶
　發明(時珍曰古人轉女為男法懐妊三月名曰始胎/血脉未流象形而變是時宜服藥用斧置牀底)¶
　(繫刃向下勿令本婦知恐不信以雞試之則一窠皆/雄也盖胎化之法亦理之自然故食牡雞取陽精之)¶
　(全於天産者佩雄黄取陽精之全於地産者操弓矢/藉斧斤取剛物之見於人事者氣類濳感造化宻移)¶
　(物理所必有故妊婦見神像異物多生鬼怪即其徴/矣象牙犀角紋逐象生山藥雞冠形隨人變以雞卵)¶
　(告竈而抱雏以苕菷掃猫而成孕物且有感况於人/乎藏器曰凡人身有弩肉可聼人家釘棺下斧聲之)¶
　(時便下手速擦二七遍以/後自得消平産婦勿用)¶
　鐵刀(拾/遺)主治蛇咬毒入腹取兩刃於水中相摩飲其¶
　汁百蟲入耳以兩刀於耳門上摩敲作聲自出(藏/器)磨¶
<pb:KR3e0079_WYG_028-45b>¶
　刀水服利小便塗脱肛痔核産腸不上耳中卒痛(時/珍)¶
　大刀環(綱/目)主治産難數日不出燒赤淬酒一盃頓服¶
　(時/珍)¶
　剪刀股(綱/目)主治小兒驚風錢氏有剪刀股丸用剪刀¶
　環頭研破煎湯服藥(時/珍)¶
　鐵鋸(拾/遺)主治誤吞竹木入咽燒故鋸令赤漬酒熱飲¶
　(藏/器)¶
　布鍼(綱/目)主治婦人横產取二七枚燒赤淬酒七遍服¶
<pb:KR3e0079_WYG_028-46a>¶
　(時/珍)¶
　附方(新/一)眼生偷鍼(布鍼一箇對井睨視已而折為兩/叚投井中勿令人見  張泉醫説)¶
　鐵鏃(綱/目)主治胃熱呃逆用七十二箇煎湯啜之(時/珍)¶
　鐵甲(綱/目)主治憂鬱結滯善怒狂易入藥煎服(時/珍)¶
　鐵鎖(綱/目)主治齆鼻不聞香臭磨石上取末和猪脂綿¶
　裹塞之經日肉出瘥(普/濟)¶
　鑰匙(日/華)主治婦人血噤失音衝惡以生薑醋小便同¶
　煎服弱房人亦可煎服(大/眀)¶
<pb:KR3e0079_WYG_028-46b>¶
　鐵釘(拾/遺)主治酒醉齒漏出血不止燒赤注孔中即止¶
　(時珍藏器曰有犯罪者遇恩赦免取枷/上鐵及釘等収之後入官帶之得除免)¶
　鐵鏵(即挿也/綱目)主治心虚風邪精神恍惚健忘以久使¶
　者四斤燒赤投醋中七次打成塊水二斗浸二七日¶
　毎食後服一小盞(時/珍)¶
　附方(新/三)小兒傷寒(百日内患壯熱用鐵鏵一斤燒赤/水二斗淬三七次煎一半入桞葉)¶
　(七片浴之/  聖濟録)積年齒&KR0630;(舊鐵鏵頭一枚炭火燒赤捻硫/黄一分豬脂一分于上熬沸以)¶
　(綿色桞枚揾藥熱烙齒/縫數次愈  普濟方)灌頂油法(治腦中熱毒風除/目中翳障鎭心眀)¶
<pb:KR3e0079_WYG_028-47a>¶
　(目生油二斤故鐵鏵五兩打碎硝石半兩寒水石一/兩馬牙消半兩曽青一兩綿裹入油中浸七日每以)¶
　(一錢頂上摩之及滴少許入鼻内甚/妙此大食國胡商方  聖惠方)¶
　鐵犁鑱尖(日/華)主治得水制硃砂水銀石亭脂毒(大/眀)車¶
　轄(即車軸鐵鎋頭一/名車缸  宋開寳)主治喉痺及喉中熱塞燒赤投¶
　酒中熱飲(開/寳)主小兒大便下血燒赤淬水服(時/珍)¶
　附方(舊一/新一)小兒下血(方見/上)妊娠欬𠻳(車缸一枚燒赤/投酒中冷飲)¶
　(聖惠/方)走注氣痛(車缸燒赤濕布裹/熨病上  千金方)¶
　馬銜(即馬勒口鐵也大明曰古舊者/好亦可作醫工鍼也  宋開寳)主治小兒癎婦¶
<pb:KR3e0079_WYG_028-47b>¶
　人難産臨時持之并煮汁服一盞(開/寳)治馬喉痺腫連¶
　頰吐血氣數煎水服之(聖/惠)¶
　馬鐙(綱/目)主治田野燐火人血所化或出或没來逼奪¶
　人精氣但以馬鐙相戞作聲即滅故張華云金葉一¶
　振遊光斂色(時/珍)¶
　　　石之二(玉類一十四種/)¶
玉(别錄/中品)　　　校正(併入别/録玉屑)¶
　釋名𤣥真(時珍曰按許慎説文云玉乃石之美者有/五徳潤澤以温仁也鰓理自外可以知中)¶
<pb:KR3e0079_WYG_028-48a>¶
　(義也其聲舒揚逺聞智也不撓而折勇也鋭亷而不/技潔也其字象三王連貫之形葛洪抱朴子云𤣥真)¶
　(者玉之别名也服之令人身飛/輕舉故曰服𤣥真者其命不極)¶
　集解(别錄曰玉泉玉屑生藍田山谷采無時𢎞景曰/好玉出藍田及南陽徐善亭部界中日南盧容)¶
　(水中外國于闐踈勒諸處皆善潔白如豬膏叩之鳴/者是真也其比類者甚多相似宜精别之所以燕石)¶
　(入笥卞氏長號也珣曰異物志云玉出崑崙别寳經/云凡石韞玉但將石映燈看之内有紅光眀如初出)¶
　(日便知有玉也頌曰今藍田南陽日南不聞有玉惟/于闐國出之晉鴻臚卿張匡鄴使于闐作行程記載)¶
　(其國采玉之地云玉河在于闐城外其源出崑山西/流一千三百里至于闐界牛頭山乃疏為三河一曰)¶
　(白玉河在城東三十里二曰緑玉河在城西二十里/三曰烏玉河在緑玉河西七里其源雖一而其玉隨)¶
<pb:KR3e0079_WYG_028-48b>¶
　(地而變故其色不同毎嵗五六月大水暴漲則玉墮/流而至玉之多寡由水之大小七八月水退乃可取)¶
　(彼人謂之捞玉其國中有禁器用服食往往用玉中/國所有亦自彼來王逸玉論載玉之色曰赤如雞冠)¶
　(黄如蒸栗白如截舫黒如純漆謂之玉符而青玉獨/無説焉今青白者常有黒者時有黄赤者絶無雖禮)¶
　(之六器亦不能得其真者今儀州出一種石如蒸栗/色彼人謂之栗玉或云亦黄玉之類但少潤澤聲不)¶
　(清越為不及也然服食者惟貴純白他色亦不取焉/承曰儀州栗玉乃黄石之光瑩者非玉也玉堅而有)¶
　(理火刃不可傷此石小刀便可雕刻與階州白石同/體而異色爾時珍曰按太平御覽云交州出白玉夫)¶
　(餘出赤玉挹婁出青玉大秦出菜玉西蜀出黒玉藍/田出美玉色如藍故曰藍田淮南子云鍾山之玉炊)¶
　(以爐炭三日三夜而色澤不變得天地之精也觀此/諸説則産玉之處亦多矣而今不出者地方恐為害)¶
<pb:KR3e0079_WYG_028-49a>¶
　(也故獨以于闐玉為貴焉古禮𤣥珪蒼璧黄琮赤璋/白琥𤣥璜以象天地四時而立名爾禮記云石藴玉)¶
　(則氣如白虹精神見於山川也博物志云山有穀者/生玉尸子云水圓折者有珠方折者有玉玉鏡圖云)¶
　(二月山中草木生光下垂者有玉玉之精如美女玉/書云玉有山𤣥文水蒼文生于山而木潤産於水)¶
　(而流芳藏于璞而文采露於外觀此諸説則玉有山/産水産二種中國之玉多在山于闐之玉則在河也)¶
　(其石似玉者珷玞琨珉&KR0731;瓔也北方有鑵子玉雪白/有氣眼乃藥燒成者不可不辨然皆無温潤稗官載)¶
　(火玉色赤可烹鼎䁔玉可辟寒寒玉可辟暑香玉有/香軟玉質柔觀日玉洞見日中宫闕此皆希世之寳)¶
　(也宗奭曰燕玉出燕北體柔/脆如油和粉色不入藥用)¶
　玉屑(别/録)修治(𢎞景曰玉屑是以玉為屑非别一物也/仙經服㲄玉先搗如米粒乃以苦酒焙)¶
<pb:KR3e0079_WYG_028-49b>¶
　(消令如泥亦有合為漿者凡服玉皆不得用已成器/物及塜中玉璞恭曰餌玉當以消作水者為佳屑如)¶
　(麻豆服者取其精潤臟腑滓穢當完出也又為粉服/者即使人淋壅屑如麻豆其義殊深化水法在淮南)¶
　(三十六/水法中)¶
　氣味甘平無毒(珣曰鹹寒無毒時珍/曰惡鹿角養丹砂)主治除胃中熱¶
　喘息煩滿止渴屑如麻豆服之久服輕身長年(别/録)潤¶
　心肺助聲喉滋毛髮(大/明)滋養五臟止煩躁宜共金銀¶
　麥門冬等同煎服有益(李/珣)¶
　附方(新/三)小兒驚啼(白玉二錢半寒水石半兩為/末水調塗心下  聖惠方)痃癖¶
<pb:KR3e0079_WYG_028-50a>¶
　鬼氣(往來疼痛及心下不可忍者不拘大人小兒白/玉赤玉等分為末糊丸梧子大每服三十丸薑)¶
　(湯下/惠方)　(聖/)面身瘢痕(眞玉日日磨之乆/則自滅  聖濟録)¶
　玉泉(本/經)釋名玉札(本/經)玉漿(開/寳)璚漿(普曰玉泉一名玉/屑𢎞景曰此當是)¶
　(玉之精華者質色眀澈可消之為水故名玉泉今人/無復的識者通一為玉爾志曰按别本注云玉泉者)¶
　(玉之泉液也以仙室玉池中者為上故一名玉液今/仙經三十六水法中化玉為玉漿稱為玉泉服之長)¶
　(年不老然功劣於自然泉液也宗奭曰本經言玉泉/生藍田山谷采無時今藍田無玉而泉水古今不言)¶
　(采陶氏言玉為水故名玉泉如此則當言玉水不當/言玉泉泉乃流布之義今詳泉字乃漿之誤去古既)¶
　(逺文字脱誤也道藏經有金飯玉漿之文唐李商隠/有璚漿未飲結成氷之詩是采玉為漿斷無疑矣别)¶
<pb:KR3e0079_WYG_028-50b>¶
　(本所注不可取也若如所言則舉世不能得亦漫立/此名耳時珍曰玉泉作玉漿甚是别本所注乃玉髓)¶
　(也别録自有條/諸家未深攷爾)修治(青霞子曰作玉漿法玉屑一升/地榆草一升稻米一升取白露)¶
　(二升銅器中煮米熟絞汁玉屑化為水以藥納入所/謂神仙玉漿也藏器曰以玉殺朱草汁化成醴朱草)¶
　(瑞草也術家取蟾蜍膏軟/玉如泥以苦酒消之成水)¶
　氣味甘平無毒(普曰神農岐伯雷公甘李/當之平畏欵冬花青竹)主治五臟¶
　百病柔筋強骨安䰟魄長肌肉益氣利血脈久服耐¶
　寒暑不饑渴不老神仙人臨死服五斤三年色不變¶
　(本/經)療婦人帶下十二病除氣癃明耳目久服輕身長¶
<pb:KR3e0079_WYG_028-51a>¶
　年(别/錄)治血塊(大/眀)¶
　發明(慎徼曰天寳遺事楊貴妃含玉嚥津以解肺渇/王莽遺孔休玉曰君面有疪美玉可以滅瘢後)¶
　(魏李預得餐玉之法乃采訪藍田掘得若環璧襍器/形者大小百餘枚槌作屑日食之經年云有效驗而)¶
　(好酒損志及疾篤謂妻子曰服玉當屏居山林排棄/嗜欲而吾酒色不絶自致於死非藥之過也尸體必)¶
　(當有異於人勿使速殯令後人知餐服之功時七月/中旬長安毒熱停尸四日而體色不變口無穢氣𢎞)¶
　(景曰張華云服玉用藍田榖玉白色者平常服之則/應神仙有人臨死服五斤死經三年其色不變古來)¶
　(發塜見尸如生者其身腹内外無不大有金玉漢制隨宜/王公皆用珠&KR0237;玉匣是使不朽故也鍊服之法水屑)¶
　(雖曰性平而服玉者亦多發熱如寒食散狀金玉既/天地重寳不比餘石若未深解節度勿輕用之志曰)¶
<pb:KR3e0079_WYG_028-51b>¶
　(抱朴子云服金者夀如金服玉者夀如玉但其道遲成/須服一二百斤乃可知也玉可以烏米酒及地榆酒化)¶
　(之為水亦可以葱漿消之為䊀亦可餌以為丸亦/可以燒為粉服之一年以上入水不沾入火不灼)¶
　(刃之不傷百毒不死不可用已成之器傷人無益得/璞玉乃可用也赤松子以𤣥蟲血漬玉為水服之故)¶
　(能乗烟霞上下玉屑與水服之俱令人不死所以不/及金者令人數數發熱似寒食散狀也若服玉屑宜)¶
　(十日一服雄黄丹砂各一刀圭散髪洗木冷水迎風/而行則不發熱也董君異常以玉醴與盲人服旬日)¶
　(而目愈也時珍曰漢武帝取金莖露和玉屑服云可/長生即此物也但玉亦未必能使生者不死惟使死)¶
　(者不朽爾養尸招盗反成暴棄/曷若速朽歸虛之為見理哉)¶
白玉髓(别録有/名未用)　　　校正(併入拾/遺玉膏)¶
<pb:KR3e0079_WYG_028-52a>¶
　釋名玉脂(綱/目)玉膏(拾/遺)玉液¶
　集觧(别録曰生藍田玉石間時珍曰此即玉膏也别/本以為玉泉者是矣山海經云宻山上多丹木)¶
　(丹水出焉西流注於稷澤其中多白玉是有玉膏其/源沸沸湯湯黄帝是食是嚮是生𤣥玉玉膏所出以)¶
　(灌丹木黄帝乃取宻山之玉禜而投之鍾山之陽瑾/瑜之玉為良堅栗精宻澤而有光五色發作以和柔)¶
　(剛天地鬼神是食是嚮君子服之以禦不祥謹按宻/山亦近于闐之間是食者服食也是嚮者祭祀也服)¶
　(之者佩服也玉膏即玉髓也河圖玉版云少室之山/有白玉膏服之成仙十洲記云瀛洲有玉膏如酒名)¶
　(曰玉醴飲數升輒醉令人長生抱朴子云生玉之山/有玉膏流出鮮眀如水精以無心草末和之須㬰成)¶
　(水服之一升長生皆指此也藏器/曰今玉石間水飲之亦長生潤澤)¶
<pb:KR3e0079_WYG_028-52b>¶
　氣味甘平無毒主治婦人無子不老延年(别/録)¶
青玉(别録有/名未用)¶
　釋名糓玉(時珍曰穀一作㲄又作玨谷角二音/二玉相合曰㲄此玉常合生故也)¶
　集解(别録曰生藍田𢎞景曰張華言合玉漿用㲄玉/正縹白色不夾石大者如升小者如雞子取於)¶
　(穴中者非今作器物玉也出裴鄉縣舊穴中黄初時/詔征南將軍夏侯上求之時珍曰按格古論云古玉)¶
　(以青玉為上其色淡青而帶黄色緑玉深緑色者佳/淡者次之菜玉非青非緑如菜色此玉之最低者)¶
　氣味甘平無毒主治婦人無子輕身不老長年(别/録)¶
　附録璧玉(别録曰味甘無毒主眀目益氣使人多精/生子時珍曰璧瑞玉圜也此玉可為璧故)¶
<pb:KR3e0079_WYG_028-53a>¶
　(曰璧玉璧外圓象天内方象地爾雅云璧大/六寸謂之瑄肉倍好謂之璧好倍肉謂之瑗)¶
　玉英(别録曰味甘主風瘙皮膚痒生山竅/中眀白可作鏡一名石鏡十二月采)合玉石(别/録)¶
　(曰味甘無毒主盈氣療消渇輕身辟糓生常山中邱/如彘肋時珍曰此即碾玉砂也玉須此石碾之乃光)¶
青琅玕(本經/下品)　　　校正(併入拾遺/石闌干)¶
　釋名石䦨干(拾/遺)石珠(别/録)青珠(時珍琅玕象其聲也/可碾為珠故得珠名)¶
　集解(别録曰石欄干生蜀郡平澤采無時𢎞景曰此/蜀都賦所稱青珠黄環者也琅玕亦是崑崙山)¶
　(上樹名又九真經云大丹名恭曰琅玕有數種色以/青者入藥為勝是琉璃之類火齊寳也今出雋州以)¶
　(西烏白蠻中及于闐國藏器曰石闌干生大海底髙/尺餘如樹有根莖莖上有孔如物㸃之漁人以綱罾)¶
<pb:KR3e0079_WYG_028-53b>¶
　(得之初從水出㣲紅後漸青頌曰今秘書中有異魚圖/載琅玕青色生海中云海人以綱於海㡳取之初出水)¶
　(紅色乆而青黒枝柯似珊瑚而上有孔竅如䖝蛀繫之/有金石之聲乃與珊瑚相類其説與别録生蜀郡平澤)¶
　(及薊恭所云不同人莫能的識謹按尚書雍州厥貢球/琳琅玕爾雅云西北之美者有崑崙墟之璆琳琅玕孔)¶
　(安國郭璞注皆以為石之似珠者而山海經云崑崙山/有琅玕若然是石之美者明瑩若珠之色而狀森植爾)¶
　(大扺古人謂石之美者多謂之珠廣雅謂琉璃珊瑚皆/為珠是也已上所説皆出西北山中而今圖乃云海㡳)¶
　(得之盖珍貴之物山海或俱産焉今醫家亦以難得而/稀用也宗奭曰書云雍州厥貢球琳琅玕西域記云天)¶
　(竺國正出此物蘇恭云是琉璃之類琉璃乃火成之物/琅玕非火成者安得同類時珍曰按許慎説文云琅玕)¶
　(石之似玉者孔安國云石之似珠者總龜云生南海石/厓間狀如筍質似玉玉冊云生南海崖石内自然感隂)¶
<pb:KR3e0079_WYG_028-54a>¶
　(陽之氣而成似珠而赤列子云蓬萊之山珠玕之樹叢生/據諸説則琅玕生於西北山中及海山厓間其云生於海)¶
　(㡳綱取者是珊瑚非琅玕也在山為琅玕在水為珊瑚珊/瑚亦有碧色者今囬囬地方出一種青珠與碧靛相似恐)¶
　(是琅玕所作者也山海經云開眀山北有珠樹淮南子云/曽城九重有珠樹在其西珠樹即琅玕也餘見珊瑚下)¶
　氣味辛平無毒(之才曰殺錫毒得/水銀良畏雞骨)主治身痒火瘡&KR1012;¶
　瘍疹瘙死肌(本/經)白秃浸淫在皮膚中煮鍊服之起陰¶
　氣可化為丹(别/録)療手足逆臚(𢎞/景)石䦨干主石淋破血¶
　產後惡血磨服或煮服亦火燒投酒中服(藏/器)¶
珊瑚(唐本/草)¶
<pb:KR3e0079_WYG_028-54b>¶
　釋名鉢擺娑福羅(梵/書)¶
　集解(恭曰珊瑚生南海又從波斯國及師子國來頌/曰今廣州亦有云生海㡳作枝柯狀眀潤如紅)¶
　(玉中多有孔亦有無孔者枝柯多者更難得采無時/謹按海中經云取珊瑚先作鐵網沉水底珊瑚貫中)¶
　(而生嵗髙三二尺有枝無葉因絞網出之皆摧折在/網中故難得完好者不知今之取者果爾否漢積翠)¶
　(池中有珊瑚髙一丈三尺二本三柯上有四百六十/條云是南越王趙佗所獻夜有光景晉石崇家有珊)¶
　(瑚髙六七尺今並不聞有此髙大者宗奭曰珊瑚有/紅油色者細縱文可愛有如鈆丹色者無縱文為下)¶
　(品入藥用紅油色者波斯國海中有珊瑚洲海人乗/大舶墮鐵網水底取之珊瑚所生磐石上白如菌一)¶
　(嵗而黄二嵗變赤枝幹交錯髙三四尺人没水以鐵/發其根繫網舶上絞而出之失時不取則腐蠧時珍)¶
<pb:KR3e0079_WYG_028-55a>¶
　(曰珊瑚生海底五七株成林謂之珊瑚林居水中直/而軟見風日則曲而硬變紅色者為上漢趙佗謂之)¶
　(火樹是也亦有黒色者不佳碧色者亦良昔人謂碧/者為青琅玕俱可作珠許愼説文云珊瑚色赤或生)¶
　(於海或生於山據此説則生於海者為珊瑚/生於山者為琅玕尤可徴矣互見琅玕下)¶
　氣味甘平無毒主治去目中瞖消宿血為末吹鼻止¶
　鼻衂(唐/本)明目鎮心止驚癎(大/明)㸃眼去飛絲(時/珍)¶
　發明(珣曰珊瑚主治與金相似宗奭曰今人用為㸃/眼筯治目醫藏器曰珊瑚刺之汁流如血以金)¶
　(投之為丸名金漿以玉/投之為玉髓乆服長生)¶
　附方(舊/一)小兒麩瞖(未堅不可亂藥宜以珊瑚研如粉/日少少㸃之三日愈  錢相公篋)¶
<pb:KR3e0079_WYG_028-55b>¶
　(中/方)¶
馬腦(宋嘉/祜)¶
　釋名瑪瑙　文石　摩羅迦𨽻(佛書藏器曰赤爛紅/色似馬之腦故名亦)¶
　(云馬腦珠胡人云是馬口吐出者謬言也時珍曰按/増韻云玉属也文理交錯有似馬腦因以名之拾遺)¶
　(記云是鬼血/所化更謬)¶
　集解(藏器曰馬瑙生西國玉石間亦美石之類重寳/也來中國者皆以為器又入日本國用砑木不)¶
　(熱者為上熱者非真也宗奭曰馬腦非玉非石自是/一類有紅白黒三種亦有文如纒絲者西人以小者)¶
　(為玩好之物大者研為器時珍曰馬腦出西南諸國/云得自然灰即軟可刻也曹昭格古論云多出北地)¶
<pb:KR3e0079_WYG_028-56a>¶
　(南畨西畨非石非玉堅而且脆刀刮不動其中有人/物鳥獸形者最貴顧薦負暄録云馬腦品類甚多出)¶
　(産有南北大者如斗其質堅硬碾造費工南馬腦産/大食等國色正紅無瑕可作杯&KR1356;西北者色青黒寜)¶
　(夏𤓰沙羌地砂磧中得者尤竒有柏枝馬腦花如柏/枝有夾胎馬腦正視瑩白側視則若凝血一物二色)¶
　(也截子馬腦黒白相間合子馬腦漆黒中有一白線/間之錦紅馬腦其色如錦纒絲馬腦紅白如絲此皆)¶
　(貴品漿水馬腦有淡水花醬斑馬腦有紫紅花曲&KR0008;/馬腦粉紅花皆價低又紫雲馬腦出和州土馬腦出)¶
　(山東沂州亦有紅色雲頭纒絲胡桃花者又竹葉馬/腦出淮右花如竹葉並可作卓而屏風金陵雨花臺)¶
　(小馬腦止可充玩耳試馬/腦法以砑木不熱者為眞)¶
　氣味辛寒無毒主治辟惡熨目赤爛(藏/器)主目生障瞖¶
<pb:KR3e0079_WYG_028-56b>¶
　為末日㸃(時/珍)¶
寶石(綱/目)¶
　集解(時珍曰寳石出西畨囬鶻地方諸坑井内雲南/遼東亦有之有紅緑碧紫數色紅者名剌子碧)¶
　(者名靛子翠者名馬價珠黄者名木難珠紫者名蠟/子又有鴉鶻石猫精石石榴子紅扁豆等名色皆其)¶
　(類也山海經言騍山多玉凄水出焉西注於海中多/采石采石即寳石也碧者唐人謂之瑟瑟紅者宋人)¶
　(謂之靺鞨今通呼為寳石以鑲首餙器物大者如指/頭小者如豆粒皆碾成珠狀張勃吳録云越雋雲南)¶
　(河中出碧珠須祭而取之有/縹碧緑碧此即碧色寳石也)主治去翳明目入㸃藥¶
　用之灰塵入目以珠拭拂即去(時/珍)¶
<pb:KR3e0079_WYG_028-57a>¶
玻瓈(拾/遺)¶
　釋名頗黎(綱/目)水玉(拾遺時珍曰本作頗黎頗黎國名/也其瑩如水其堅如玉故名水玉)¶
　(與水精/同名)¶
　集解(藏器曰玻瓈西國之寳也玉石之類生土中或/云千嵗水所化亦未必然時珍曰出南畨有酒)¶
　(色紫色白色瑩澈與水精相似碾開有雨㸃花者為/眞列丹家亦用之藥燒者有氣眼而輕𤣥中記云大)¶
　(秦國有五色頗黎以紅色為貴梁四公子記云扶南/人來賣碧頗黎鏡廣一尺半重四十斤内外皎潔向)¶
　(眀視之不見其質蔡絛云御庫有玻黎毋乃大食/所貢狀如鐵滓煆之但作珂子狀青紅黄白數色)¶
　氣味辛寒無毒主治驚悸心熱能安心明目去赤眼¶
<pb:KR3e0079_WYG_028-57b>¶
　熨熱腫(藏/器)摩翳障(大/明)¶
水精(抬/遺)¶
　釋名水晶(綱/目)水玉(綱/目)石英(時珍曰瑩澈晶光如水之/精英㑹意也山海經謂之)¶
　(水玉廣推/謂之石英)¶
　集解(時珍曰水精亦頗黎之属有黒白二色倭國多/水精第一南水精白北水精黒信州武昌水精)¶
　(濁性堅而脆刀刮不動色澈如泉清眀而瑩置水中/無股不見珠者佳古語云水化謬言也藥燒成者有)¶
　(氣眼謂之硝子一名海水精抱朴/子言交廣人作假木精盌是此)¶
　氣味辛寒無毒主治熨目除熱淚(藏/器)亦入㸃目藥穿¶
<pb:KR3e0079_WYG_028-58a>¶
　串吞咽中推引諸哽物(時/珍)¶
　附録火珠(時珍曰説文謂之火齊珠漢書謂之玫瑰/音枚囬唐書云東南海中有羅刹國出火)¶
　(齊珠大者如雞卵狀類水精圓白照數尺日中以艾/承之則得火用炙艾炷不傷人今占城國有之名朝)¶
　(霞大火珠又續漢書云哀牢夷出火精/琉璃則火齊乃火精之訛正與水精對)碝石(音耎時/珍曰出)¶
　(鴈門石次於玉白色如氷亦有赤者山海/經云北山多碝石禮云上佩碝玫是也)¶
琉璃(拾/遺)¶
　釋名火齊(時珍曰漢書作流離言其流/光陸離也火齊與火珠同名)¶
　集解(藏器曰集韻云琉璃火齊珠也南州異物志云/琉璃本質是石以自然灰治之可為器石不得)¶
<pb:KR3e0079_WYG_028-58b>¶
　(此則不可釋佛經所謂七寳者琉璃車渠馬腦玻璃/眞珠是也時珍曰按魏畧云大秦國出金銀琉璃有)¶
　(赤白黄黒青緑縹紺紅紫十種此乃自然之物澤潤/光采踰於衆玉今俗所用皆銷冶石汁以衆藥灌而)¶
　(為之虗脆不貞格古論云石琉璃出髙麗刀刮不動/色白厚半寸許可㸃燈眀於牛角者異物志云南天)¶
　(竺諸國出火齊狀如雲母色如紫金重沓可開折之/則薄如蟬翼積之乃如紗縠亦琉璃雲母之類也按)¶
　(此石今人以作燈球眀瑩而堅耐/乆蘇頌言亦可入藥未見用者)主治身熱目赤以¶
　水浸冷熨之(藏/器)¶
雲母(本經/上品)¶
　釋名雲華　雲珠　雲英　雲液　雲砂(本/經)磷石¶
<pb:KR3e0079_WYG_028-59a>¶
　(時珍曰雲母以五色立名詳見下文按荆南志云華/容方臺山出雲母土人候雲所出之處于下掘取無)¶
　(不大獲有長五六尺可為屏風者但掘時忌作聲也/據此則此石乃雲之根故得雲母之名而雲母之根)¶
　(則陽起石也抱朴子有云服雲母十年雲/氣常覆其上服其母以致其子理自然也)¶
　集解(别録曰雲母生太山山谷齊山廬山及琅琊北/定山石間二月采之雲華五色具雲英色多青)¶
　(雲珠色多赤雲液色多白雲砂色青黄磷石色正白/𢎞景曰按仙經雲母有八種向日視之色青白多黒)¶
　(者名雲母色黄白多青者名雲英色青白多赤者名/雲珠如沐露乍黄乍白者名雲砂黄白皛皛者名雲)¶
　(液皎然純白眀澈者名磷石此六種並好服各有時/月其黯黯純黒有文斑斑如鐵者名雲膽色雜黒而)¶
　(強肥者名地涿此二種並不可服錬之有法宜精細/不爾入腹大害人今江東惟用廬山者為勝青州者)¶
<pb:KR3e0079_WYG_028-59b>¶
　(亦好以沙土飬之嵗月生長頌曰今兖州雲夢山及/江州淳州杭越間亦有之生土石間作片成層可析)¶
　(眀滑光白者為上其片有絶大而瑩潔者今人以餙/燈籠亦古扇屏之遺意也江南生者多青黒不堪入)¶
　(藥謹按方書用雲母皆以白澤者為貴惟中山衛叔/卿單服法用雲母五色具者葛洪抱朴子云雲母有)¶
　(五種而人不能别當舉以向日看之隂地不見雜色/也五色並具而多青者名雲英宜春服之五色並具)¶
　(而多赤者名雲珠宜夏服之五色並具而多白者名/雲液宜秋服之五色並具而多赤者名雲母宜冬服)¶
　(之但有青黄二色者名雲砂宜季夏服之皛皛純白/者名磷石四時可服也古方服五雲甚多然脩錬節)¶
　(度恐非文字可詳不可輕餌也損之曰青赤黄紫白/者並堪服白色輕簿通透者為上黒者不任用令人)¶
　(淋瀝/發瘡)¶
<pb:KR3e0079_WYG_028-60a>¶
　修治(斆曰凡使黄黒者厚而頑赤色者經婦人手把/者並不中用須要光莹如水色者為上毎一斤)¶
　(用小地膽草紫背天葵生甘草地黄汁各一鎰乾者/細剉濕者取汁了于瓷堝中安置下天池水三鎰着)¶
　(火煮七日夜水火勿令失度雲母自然成碧玉漿在/堝底却以天池水猛投其中攪之浮如蝸涎者即去)¶
　(之如此三度淘浄取沉香一兩搗作末以天池水煎/沉香湯二升以末分為三度再淘雲母漿了日晒任)¶
　(用抱朴子曰服五雲之法或以桂葱水玉化之為水/或以露于鐵器中以原水熬之為水或以消石合於)¶
　(筒中理之為水或以蜜溲為酪或以秋露漬之百日/韋囊挺以為粉或以無顚草樗血合餌之服至一年)¶
　(百疾除三年反老成童五年役使鬼神胡演曰錬粉/法八九月間取雲母以礬石拌匀入瓦鑵内封口三)¶
　(伏時則自柔軟去礬次日取百草頭上露水漬之百/日韋囊挺以為粉時珍曰道書言塩湯煮雲母可為)¶
<pb:KR3e0079_WYG_028-60b>¶
　(粉又云雲母一斤塩一斗漬之銅器中蒸一日臼中/搗成粉又云雲母一斤白塩一升同搗細入重布袋)¶
　(挼之沃令塩味盡懸/髙處風吹自然成粉)¶
　氣味甘平無毒(權曰有小毒惡徐長卿忌羊血粉乏/才曰澤㵼為之使畏鮀甲及流水𢎞)¶
　(景曰錬之用礬則柔爛亦是相畏也百草上露乃勝/東流水亦有用五月茅屋溜水者獨孤滔曰制汞伏)¶
　(丹/砂)主治身皮死肌中風寒熱如在車船上除邪氣安¶
　五臟益子精明目久服輕身延年(本/經)下氣堅肌續絶¶
　補中療五勞七傷虚損少氣止痢久服悦澤不老耐¶
　寒暑志髙神仙(别/録)主下痢腸澼補腎冷(甄/權)¶
<pb:KR3e0079_WYG_028-61a>¶
　發明(保昇曰雲母属金故色白而主肺宗奭曰古雖/有服錬法今人服者至少謹之至也惟合雲母)¶
　(膏治一切癰毒瘡等方見和劑局方慎微曰眀皇雜/録云開元中名醫紀朋觀人顔色談笑知病淺深不)¶
　(待胗脉帝召入掖庭看一宫人毎日昃則笑歌啼號/若狂疾而足不能履地朋視之曰此必因食飽而大)¶
　(促力頓仆於地而然乃飲雲母湯熟寐而失所苦問/之乃言太華公主載誕某當主謳惧聲不能清長因)¶
　(喫㹠蹄羹飽而歌大曲唱罷覺胸中甚熱戲於砌臺/因墜下乆而方甦遂病此也又經効方云青城山丈)¶
　(人觀主康道豊治百病雲母粉方用雲母一斤折開/揉入大瓶内築實上澆水銀一兩封固以十斤頂火)¶
　(煆赤取出却拌香葱紫連翹草二件合搗如泥後以/夾絹袋盛于大水盆内揺取粉餘滓未盡再添草藥)¶
　(重搗取粉以木盤一面于灰上印一淺坑鋪紙傾粉/在内候乾焙之以麵糊丸梧子大遇有病者服之無)¶
<pb:KR3e0079_WYG_028-61b>¶
　(不効知成都府辛諌議曽患大風衆醫不愈道豊進/此服之神驗抱朴子曰他物理之即朽着火即焦而)¶
　(五雲入猛火中經時不焦理之不腐故服之者長生/入水不濡入火不燒踐棘不傷時珍曰昔人言雲母)¶
　(壅尸亡人不朽盗發馮貴人冢形貌如生因共姦之/發晉幽公冡百尸縱横及衣服皆如生人中並有雲)¶
　(母壅之/故也)¶
　附方(舊七/新七)服食雲母(上白雲母二十斤薄擘以露水/八斗作湯分半淘洗一次又作)¶
　(二斗作湯納芒消十斤木器中漬二十日取出絹袋/盛懸屋上勿見風日令燥以鹿皮為囊揉之從旦至)¶
　(午篩滓復揉得好粉五斗餘者棄之以粉一斗納崖/蜜二斤攪糊入竹筒中薄削封口漆固理北垣南厓)¶
　(下入地六尺覆上春夏四十日秋冬三十日出之當/成水若洞洞不消更理三十日此水能治萬病及勞)¶
<pb:KR3e0079_WYG_028-62a>¶
　(氣風疼毎以温水一合和服之日三服十日小便當/變黄二十日腹中寒澼消三十日齲齒更生四十日)¶
　(不畏風寒五十日諸病皆愈顔/色日少長生神仙  千金方)痰飲頭痛(往來寒熱/雲母粉二)¶
　(兩錬過桓山一兩為末毎服方寸匕/湯服取吐忌生葱生菜  深師方)牝瘧多寒(雲母/燒二)¶
　(日夜龍骨蜀漆燒去腥等分為散未/發前漿水服半錢  仲景金匱方)小兒下痢(赤白/及水)¶
　(痢雲母粉半兩煮白粥/調食之  食醫心鑑)赤白久痢(積年不愈飲調雲/母粉方寸匕服二)¶
　(服立見神効/  千金方)婦人帶下(水和雲母粉方寸匕服/立見神効  千金方)小便¶
　淋疾(温水和雲母粉服/三錢  千金方)婦人難産(經日不生雲母粉/半兩温酒調服入)¶
　(口即産不順者即順萬不失一陸氏云此是/何徳楊方也已救三五十人  積徳堂方)粉滓面¶
<pb:KR3e0079_WYG_028-62b>¶
　䵟(雲母粉杏仁等分為末黄牛乳/拌畧蒸夜塗旦洗  聖濟録)風&KR0473;遍身(百計不/愈煆雲)¶
　(母粉清水調服二/錢良  千金方)一切惡瘡(雲母粉傅之/  千金方)火瘡敗壞¶
　(雲母粉和生羊髓/塗之  聖惠方)金瘡出血(雲母粉傅之絶/妙  事林廣記)風熱汗¶
　出(水和雲母粉服三錢不/過再服立愈  千金翼)¶
白石英(本經/下品)¶
　釋名(時珍曰徐鍇云英亦作瑛玉光也合/五種石英皆石之似玉而有光莹者)¶
　集解(别録曰白石英生華隂山谷及太山大如指長/二三寸六面如削白澈有光長五六寸者彌佳)¶
　(其黄端白稜名黄石英赤端白稜名赤石英青端赤/稜名青石英黒澤有光名黒石英二月采亦無時𢎞)¶
<pb:KR3e0079_WYG_028-63a>¶
　(景曰今醫家用新安所出極細長白澈者夀陽入公/山多大者不正用之仙經大小並有用惟須精白無)¶
　(瑕雜者如此説則大者為佳其四色英今不復用恭/曰白石英所在皆有今澤州虢州洛州山中俱出虢)¶
　(州者大徑三四寸長五六寸今通以澤州者為勝宗/奭曰白石英狀如紫石英但差大而六稜白色若水)¶
　(精時珍曰澤州有英雞/食石英性最補見禽部)¶
　氣味甘微温無毒(别錄曰辛普曰神農甘岐伯黄帝/雷公扁鵲無毒之才曰惡馬目毒)¶
　(公/)主治消渴陰痿不足欬逆胸膈間久寒益氣除風¶
　濕痺久服輕身長年(本/經)療肺痿下氣利小便補五臟¶
　通日月光耐寒熱(别/録)治肺癰吐膿欬逆上氣疸黄(甄/權)¶
<pb:KR3e0079_WYG_028-63b>¶
　實大腸(好/古)¶
　五色石英主治心腹邪氣女人心腹痛鎮心胃中冷¶
　氣益毛髮悦顔色治驚悸安䰟定魄壯陽道下乳隨¶
　臟而治青治肝赤治心黄治脾白治肺黒治腎(大/明)¶
　發明(藏器曰濕可去枯白石英紫石英之属是也時/珍曰白石英手太隂陽明氣分藥也治痿痺肺)¶
　(癰枯燥之病但係石類止可暫用不宜乆服頌曰古/人服食惟白石英為重紫石英但入五石飲其黄赤)¶
　(青黒四種本草雖有名而方家都不見用者乳石論/以鍾乳為乳以白石英為石是六英之貴惟白石也)¶
　(又曰乳者陽中之隂石者隂中之陽故陽生十一月/後甲子服乳隂生五月後甲子服石然而相反畏惡)¶
<pb:KR3e0079_WYG_028-64a>¶
　(動則為害不淺故乳石之發方治雖多而罕有濟者/誠不可輕餌也宗奭曰紫白二石英攻疾可暫煮汁)¶
　(用未聞乆服之益張仲景只令㕮咀/不為細末豈無意焉若乆服宜詳審)¶
　附方(舊二/新七)服石英法(白石英一斤打成豆大于砂盆/中和粗砂着水挼二三千下洗)¶
　(浄又挼仍安桞其中入蒿葉少許同水熟挼至光浄/即以綿袋盛懸門上每日未梳前以水或酒吞七粒)¶
　(用飯二匙壓下小腹一切穢惡白酒牛肉石家所忌/者皆不忌乆則新石推出陳石石常在小腹内温暖)¶
　(則氣息調和經脉通達腰腎堅強百病自除石若得/力一斤即止若不得力十斤亦須服此物光滑既無)¶
　(浮碎着人腸胃作瘡又無石氣發作諸病也者又法/澤州白石英光浄無㸃瞖者打小豆大去細  水淘)¶
　(浄袋盛懸鐺内清水五大升煮汁一升澄清平早服/以汁煮粥更佳服後飲酒三二盃可行百步一袋可)¶
<pb:KR3e0079_WYG_028-64b>¶
　(煮二十度如無力以布褁埋南墻下三尺土内百日/又堪用也  石煮豬肉法白石英一兩袋盛水三升)¶
　(煮四升豬肉一斤同葱椒塩煮以汁作羮食包石蒸/羊肉法白石英三兩打作小塊精羊肉一斤  之荷)¶
　(葉褁之于一石米飯中蒸熟取出去石切肉和葱椒/作小錕鈍煮熟毎旦空腹冷漿水吞一百箇後以冷)¶
　(飯壓之百無禁忌永不發動升石煮牛乳法白石英/五兩搗碎蜜絹盛以牛乳三  酒三升同煎至四升)¶
　(去石以瓶収之毎食前暖服三合治虛損勞瘦皮燥/隂痿却弱煩疼  石飼㹀牛法白石英三斤搗篩取)¶
　(十嵗以上生犢㹀牛一隻毎日和豆與食經七日即/可収乳毎旦熱服一升餘者作粥食百無所忌潤飬)¶
　(臟腑悅澤肌肉令人體徤龍凡服石並忌芥菜蔓菁/蕪荑葵菜薺苨宜食冬𤓰  葵壓石氣  孫真人千)¶
　(金/翼)風虚冷痺(諸陽不足及腎虗耳聾益精保神白石/英三兩坩鍋内火蝦酒淬三次入瓶中)¶
<pb:KR3e0079_WYG_028-65a>¶
　(宻封勿洩氣毎早温服一鍾以少飯壓之浸一法磁/石火煆醋淬五次白石英各五兩絹袋盛  一升酒)¶
　(中五六日温服將盡/更添酒  千金翼)驚悸善忘(心臟不安上膈風熱/化痰安神白石英一)¶
　(兩硃砂一兩為散毎服半錢食/後煎金銀湯下  簡要濟衆方)石水腫堅(脹滿用白/石英十兩)¶
　(槌豆大瓷瓶盛好酒二斗浸之以泥重封將馬糞及/糠火燒之常令小沸從卯至午住火次日暖一中盞)¶
　(飲之日三度酒盡可/再燒一度  聖惠方)¶
紫石英(本經/上品)¶
　集解(别録曰紫石英生太山山谷采無時普曰生太/山或㑹稽欲令如削紫色達頭如樗蒲者𢎞景)¶
　(曰今第一用太山石色重澈下有根次出雹零山亦/好又有南城石無根又有青綿石色亦重黒明澈又)¶
<pb:KR3e0079_WYG_028-65b>¶
　(有林邑石腹裏必有一物如眼吳興石四面纔有紫/巴無光澤㑹稽諸暨石形色如石橊子先時並雜用)¶
　(今惟采太山最勝仙經不正用而俗方重之禹錫曰/按嶺表録云瀧州山中多紫石英其色淡紫其質瑩)¶
　(澈隨其大小皆五稜兩頭如箭鏃煮水飲之暖而無/毒比之北中白石英其力倍矣宗奭曰紫石英眀澈)¶
　(如水精但色紫而不匀時珍曰按太平御覽云自大/峴至太山皆有紫石英太山所出甚壊瑋平氏陽山)¶
　(縣所出色深特好烏程縣北壟山所出甚光眀但小/黒東莞縣爆山所出舊以貢獻江夏礬山亦出之永)¶
　(嘉固陶村小山所出/芒角甚好但小薄爾)修治(時珍曰凡入丸散用火煆/醋淬七次碾末水飛過晒)¶
　(乾入/藥)¶
　氣味甘温無毒(别録曰辛普曰神農扁鵲味甘平李/當之大寒雷公大温岐伯甘無毒之)¶
<pb:KR3e0079_WYG_028-66a>¶
　(才曰長石為之使畏扁青附子惡鮀甲黄蓮麥句薑/得伏苓人參療心中結氣得天雄菖蒲療霍亂時珍)¶
　(曰服食紫石英乍/寒乍熱者飲酒良)主治心腹欬逆邪氣補不足女子¶
　風寒在子宮絶孕十年無子久服温中輕身延年(本/經)¶
　療上氣心腹痛寒熱邪氣結氣補心氣不足定驚悸¶
　安䰟&KR0334;填下膲止消渴除胃中久寒散癰腫令人悦¶
　澤(别/録)養肺氣治驚癎蝕膿(甄/權)¶
　發明(好古曰紫石英入手少隂足厥隂經權曰虛而/驚悸不安者宜加用之女子服之有子頌曰乳)¶
　(石論無單服紫石者惟五石散中用之張文仲備急/方有鎭心單服紫石煮水法胡治及千金方則多雜)¶
<pb:KR3e0079_WYG_028-66b>¶
　(諸藥何用今方治婦人及心病時有使者時珍曰紫/石英手少隂足厥隂血分藥也上能鎭心重以去怯)¶
　(也下能益肝濕以去枯也心生血肝藏血其性暖而/補故心神不安肝血不足及女子血海虚寒不孕者)¶
　(宜之别録言其補心氣甄權言其養肺者殊昧氣/陽血隂營衛之别惟本經所言諸證甚得此理)¶
　附方(舊二/新一)虚勞驚悸(補虛止驚令人能食紫石英五/兩打如豆大水淘一遍以水一)¶
　(斗煮取三升細細服或煮粥食/水盡可再煎之  張文仲方)風熱瘛瘲(風引湯治/風熱瘛瘲)¶
　(及驚癎瘛瘲紫石英白石英寒水石石膏乾薑大黄/龍齒牡蠣甘草滑石等分㕮咀水一升煎去三分食)¶
　(後温呷無不効者/  仲景金匱方)癰腫毒氣(紫石英火燒醋淬為末/生薑米醋煎傅之摩亦)¶
　(得本日/華  草)¶
<pb:KR3e0079_WYG_028-67a>¶
菩薩石(日/華)¶
　釋名放光石　陰精石(綱目義/見下)¶
　集解(宗奭曰嘉州蛾眉山出菩薩石色瑩白眀澈若/太山狼牙石上饒水精之類日中照之有五色)¶
　(如佛頂圓光因以名之時珍曰出蛾眉五臺匡廬岩/竇間其質六稜或大如棗栗其色&KR0631;潔映日則光采)¶
　(㣲芒有小如櫻珠則五色粲然可喜亦石/英之類也丹爐家煆制作五金三黄匱)¶
　氣味甘平無毒主治解藥毒蟲毒及金石藥發動作¶
　癰疽渴疾消撲損瘀血止熱狂驚癎通月經解風腫¶
　除淋並水磨服蛇蟲蜂蠍狼犬毒箭等傷並末傅之¶
<pb:KR3e0079_WYG_028-67b>¶
　(大/明)明目去翳(時/珍)¶
　¶
　¶
　¶
　¶
　¶
　¶
　本草綱目卷八¶
