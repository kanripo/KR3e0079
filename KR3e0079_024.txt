# -*- mode: mandoku-view; -*-
#+TITLE: 本草綱目
#+DATE: 2015-08-24 23:07:47.351623
#+PROPERTY: ID KR3e0079
#+PROPERTY: BASEEDITION WYG    
#+PROPERTY: JUAN 卷六
<pb:KR3e0079_WYG_024-1a>¶
欽定四庫全書¶
　本草綱目卷六¶
　　　　　　　　　　　明　李時珍　撰¶
　　火(凡一十/一種)¶
陽火隂火(綱/目)¶
　集解李時珍曰火者五行之一有氣而無質造¶
　化兩間生殺萬物顯仁藏用神玅無窮火之用¶
　其至矣哉愚嘗繹而思之五行皆一惟火有二¶
<pb:KR3e0079_WYG_024-1b>¶
　二者隂火陽火也其綱凡三其目凡十有二所¶
　謂三者天火也地火也人火也所謂十有二者¶
　天之火四地之火五人之火三也試申言之天¶
　之陽火二太陽真火也星精飛火也(赤物暾暾/降則有灾)¶
　(俗呼/火殃)天之隂火二龍火也雷火也(龍口有火光/霹靂之火神)¶
　(火/也)地之陽火三鑽木之火也擊石之火也戞金¶
　之火也地之隂火二石油之火也(見石部/石腦油)水中之¶
　火也(江湖河海夜動有火或/云水神夜出則有火光)人之陽火一丙丁君¶
<pb:KR3e0079_WYG_024-2a>¶
　火也(心小腸/离火也)人之陰火二命門相火也(起於北海坎/火也遊行三)¶
　(焦寄位/肝膽)三昧之火也(純陽乾/火也)合而言之陽火六陰火¶
　亦六共十二焉諸陽遇草而焫得木而燔可以濕伏¶
　可以水滅諸陰火不焚草木而流金石得濕愈熖¶
　遇水益熾以水折之則光熖詣天物窮方止以火逐¶
　之以灰撲之則灼性自消光熖自滅故人之善反於¶
　身者上體於天而下驗於物則君火相火正治從治¶
　之理思過半矣此外又有蕭丘之寒火(蕭丘在南海/中上有自然)¶
<pb:KR3e0079_WYG_024-2b>¶
　(之火春生秋滅生一種木但小焦黒出抱朴子外篇/又陛游云火山軍其地鋤耘深入則有烈熖不妨種)¶
　(植亦寒/火也)澤中之陽熖(狀如火熖起於水/面出素問王氷註)野外之鬼燐¶
　(其火色青其狀如炬或聚或散/俗呼鬼火或云諸血之燐光也)金銀之精氣(凡金銀/玉寳皆)¶
　(夜有/火光)此皆似火而不能焚物者也至於樟腦猾髓皆¶
　能水中發火(樟腦見木部/猾髓見獸部)濃酒積油得熱氣則火自¶
　生(燒酒醇酒得火氣則自焚油滿百石則火自/生油紙油衣油鐵得熱蒸激皆自生火也)南荒¶
　有厭火之民(國近黒崑崙/人能食火炭)食火之獸(原化記云禍斗/獸狀如犬而食)¶
　(火糞復為火/能燒人屋)西戎有食火之鳥(駝鳥見/禽部)火鴉蝙蝠能¶
<pb:KR3e0079_WYG_024-3a>¶
　食熖煙火龜火鼠生於火地(火龜見介部龜下/火鼠見獸部鼠下)此皆¶
　五行物理之常而乍聞者目為怪異蓋未深詣乎此¶
　理故爾復有至人入水不溺入火不焚入金石無礙¶
　步日月無影斯人也與道合真不知其名謂之至人¶
　蔡九峰止言木火石火雷火水火蟲火燐火似未盡¶
　該也震亨曰太極動而生陽靜而生陰陽動而變陰¶
　靜而合而生水火木金土各一其性惟火有二曰君¶
　火人火也曰相火天火也火内陰而外陽主乎動者¶
<pb:KR3e0079_WYG_024-3b>¶
　也故凡動皆屬火以名而言形氣相生配於五行故¶
　謂之君以位而言生於虛無守位稟命因其動而可¶
　見故謂之相天主生物故恒於動人有此生亦恒於¶
　動動者皆相火之為也見於天者出於龍雷則木之¶
　氣出於海則水之氣也具於人者寄於肝腎二部肝¶
　木而腎水也膽者肝之腑膀胱者腎之腑心包絡者¶
　腎之配三焦以焦言而下焦司肝腎之分皆陰而下¶
　者也天非此火不能生物人非此火不能自生天之¶
<pb:KR3e0079_WYG_024-4a>¶
　火雖出於木而皆本乎地故雷非伏龍非蟄海非附¶
　於地則不能鳴不能飛不能波也鳴也飛也波也動¶
　而為火者也肝腎之陰悉具相火人而同乎天也然¶
　而東垣以火為元氣之賊與元氣不兩立一勝則一¶
　負者何哉周子曰神發知矣五性感物而萬事出有¶
　知之後五者之性為物所感而動即内經五火也五¶
　性厥陽之火與相火相扇則妄動矣火起於妄變化¶
　莫測煎熬真陰陰虛則病陰絶則死君火之氣經以¶
<pb:KR3e0079_WYG_024-4b>¶
　暑與濕言之相火之氣經以火言之蓋表其暴悍酷¶
　烈甚於君火也故曰相火元氣之賊周子又曰聖人¶
　定之以中正仁義而主靜朱子曰必使道心常為一¶
　身之主而人心毎聽命焉夫人心聽命而又主之以¶
　靜則彼五火之動皆中節相火惟有裨補造化以為¶
　生生不息之運用爾何賊之有或曰内經止于六氣¶
　言火未言及臟腑也曰岐伯歴舉病機一十九條而¶
　屬火者五諸熱瞀瘛皆屬於火諸逆衝上皆屬於火¶
<pb:KR3e0079_WYG_024-5a>¶
　諸躁狂越皆屬於火諸禁鼔慄如喪神守皆屬於火¶
　諸病腑腫疼酸驚駭皆屬於火是也劉河間云諸風¶
　掉眩屬於肝風火也諸氣膹鬱屬於肺燥火也諸濕¶
　腫滿屬於脾濕火也諸痛痒瘡屬於心鬱火也是皆¶
　火之為病出於臟腑者然也以陳無擇之通敏猶以¶
　暖温為君火日用之火為相火無怪乎後人之聾瞽¶
　也¶
燧火(綱/目)¶
<pb:KR3e0079_WYG_024-5b>¶
　集解(時珍曰周官司爟氏四時變國火以救時疾季/春出火季秋納火民咸從之蓋人之資于火食)¶
　(者疾病夀天生焉四時鑽燧取新火以為飲食之用/依嵗氣而使无亢不及所以救民之時疾也榆桞先)¶
　(百木而青故春取之其火色青杏棗之木心赤故夏/取之其火色赤柞楢之木理白故秋取之其火色白)¶
　(槐檀之木心黒故冬取之其火色黒桑柘之木肌黄/故季夏取之其火色黄天文大人之次于星為心季)¶
　(香龍見于辰而出火于時為暑季秋龍伏于戌而納/火于時為寒順天道而百工之作息皆因之以免水)¶
　(旱災祥之流行也後世寒食禁火乃季春改火遺意/而俗作介推事謬矣道書云竈下灰火謂之伏龍屎)¶
　(不可爇/香事神)¶
桑柴火(綱/目)¶
<pb:KR3e0079_WYG_024-6a>¶
　主治癰疽發背不起瘀肉不腐及陰瘡瘰癧流注臁¶
　瘡頑瘡然火吹滅日灸二次未潰拔毒止痛已潰補¶
　接陽氣去腐生肌凡一切補藥諸膏宜此火煎之但¶
　不可㸃艾傷肌(時/珍)¶
　發明(震亨曰火以暢逹拔引鬱毒此從治之法也時/珍曰桑木能利闗節養津液得火則拔引毒氣)¶
　(而袪逐風寒所以能去腐生新抱朴子云一切仙藥/不得桑煎不服桑乃箕星之精能助藥力除風寒痺)¶
　(諸痛久服終身不患風疾故也/藏器曰桑柴火炙蛇則足見)¶
炭火(綱/目)¶
<pb:KR3e0079_WYG_024-6b>¶
　集解(時珍曰燒木為炭木久則腐而炭入土不腐者/木有生性炭旡生性也塟家用炭能使蟲蟻不)¶
　(入竹木之根自回亦緣其旡生性耳古者冬至夏至/前二日垂土炭于衡兩端輕重令勻陽氣至則土重)¶
　(隂氣至則/炭重也)¶
　主治櫟炭火宜煆鍊一切金石藥烰炭火宜烹煎焙¶
　炙百藥丸散(時/珍)¶
　白炭主治誤吞金銀銅鐵在腹燒紅急為末煎湯呷¶
　之甚者刮末三錢井水調服未效再服又解水銀輕¶
　粉毒帶火炭納水底能取水銀出也上立炭帶之辟¶
<pb:KR3e0079_WYG_024-7a>¶
　邪惡鬼氣除夜立之户内亦辟邪惡(時/珍)¶
　附方(新/六)卒然咽噎(炭末蜜丸含/嚥  千金方)¶
　白虎風痛(日夜走注百節如齧炭灰五升蚯蚓屎一/升紅花七捻和熬以醋拌之用故布包二)¶
　(包更互熨痛處/取效  聖惠方)¶
　久近腸風(下血用𦂳炭三錢枳殻燒存性五錢為末/毎服三錢五更米飲下一服天明再服當)¶
　(日見効忌油膩/毒物  普濟方)¶
　湯火灼瘡(炭末香油調/塗  濟急方)¶
　白癩頭瘡(白炭燒紅投沸湯中溫/洗之取效  百一方)¶
<pb:KR3e0079_WYG_024-7b>¶
　陰囊濕痒(&KR0008;炭紫蘇葉末/摸之  經驗方)¶
蘆火竹火(綱/目)¶
　主治宜煎一切滋補藥(時/珍)¶
　發明(時珍曰凡服湯藥雖品物專精修治如法而煎/藥者鹵莽造次水火不良火候失度則藥亦旡)¶
　(功觀夫茶味之美惡飯味之甘餲皆係于水火烹飪/之得失即可推矣是以煎藥須用小心老成人以深)¶
　(罐宻封新水活火先武後文如法服之未有不効者/火用陳蘆枯竹取其不強不損藥力也桑柴火取其)¶
　(能助藥力烰炭取其力慢櫟炭取其力𦂳温養用/糠及馬屎牛屎者取其暖而能使藥力勻徧也)¶
艾火(綱/目)¶
<pb:KR3e0079_WYG_024-8a>¶
　主治灸百病若灸諸風冷疾入硫黄末少許尤良(時/珍)¶
　發明(時珍曰凡灸艾火者宜用陽燧火珠承日取太/陽真火其次則鑽槐取火為良若急卒難備即)¶
　(用真麻油燈或蠟燭火以艾莖燒㸃於炷滋潤灸瘡/至愈不痛也其戞金擊石鑽燧入木之火皆不可用)¶
　(邵子云火無體因物以為體金石之火烈於草木之/火是以八木者松火難瘥柏火傷神多汗桑火傷肌)¶
　(肉柘火傷氣脉棗火傷内吐血橘火傷榮衛經絡榆/火傷骨失志竹火傷筋損目也南齊書載武帝時有)¶
　(沙門從北齊齎赤火來其火赤於常火而小云以療/疾貴賤爭取之灸至七炷多得其驗吳興楊道慶虚)¶
　(疾二十年灸之即瘥咸稱為聖火詔/禁之不止不知此火何物之火也)¶
　附録陽燧(時珍曰火鏡也以銅鑄成其面凹摩熱向/日以艾承之則得火周禮司烜氏以火燧)¶
<pb:KR3e0079_WYG_024-8b>¶
　(取明火于/日是矣)火珠(見石部/水精下)¶
神鍼火(綱/目)¶
　主治心腹冷痛風寒濕痺附骨陰疽凡在筋骨隠痛¶
　者鍼之火氣直達病所甚效(時/珍)¶
　發明(時珍曰神鍼火者五月五日取東引桃枝制為/木針如雞子大長五六寸乾之用時以綿紙三)¶
　(五層櫬于患處將鍼蘸麻油㸃着吹滅乘熱針之又/有雷火神針法用熟蘄艾末二兩乳香没藥穿山甲)¶
　(硫黄雄黄草烏頭川烏頭桃樹皮末各一錢麝香五/分為末拌艾以厚紙裁成條鋪藥艾於内𦂳卷如指)¶
　(大長三四寸收貯瓶内埋地中七七日取出用時于/燈上㸃着吹滅隔紙一層乘熱鍼于患處熱氣直入)¶
<pb:KR3e0079_WYG_024-9a>¶
　(病處其效更/速並忌冷水)¶
火鍼(綱/目)¶
　釋名燔鍼(素/問)焠鍼(素/問)燒鍼(傷寒/論)煨鍼(時珍曰火鍼者/素問所謂燔鍼)¶
　(焠鍼也張仲景謂之燒鍼川蜀人謂之煨鍼其法麻/油滿盞以燈草二七莖㸃燈將鍼頻塗麻油燈上燒)¶
　(令通赤用之不赤或冷則反損人且不能去病也其/鍼須用火筯鐵造之為佳㸃穴墨記要明白差則無)¶
　(功/)¶
　主治風寒筋急攣引痺痛或癱緩不仁者鍼下疾出¶
　急按孔穴則疼止不按則疼甚癥塊結積冷病者鍼¶
<pb:KR3e0079_WYG_024-9b>¶
　下慢出仍轉動以發出汚濁癰疽發背有膿無頭者¶
　鍼令膿潰勿按孔穴凡用火鍼太深則傷經絡太淺¶
　則不能去病要在消息得中鍼後發熱惡寒此為中¶
　病凡面上及夏月濕熱在兩脚時皆不可用此(時/珍)¶
　發明(時珍曰素問云病在筋調之筋燔鍼刼刺其下/及筋急者病在骨調之骨焠鍼藥熨之又靈樞)¶
　(經叙十二經筋所發諸痺痛皆云治在燔鍼刼刺以/知為度以痛為輸又云經筋之病寒則反折筋急熱)¶
　(則縱弛不收陰痿不用焠刺者焠寒急也縱緩不收/者無用燔鍼觀此則燔鍼乃為筋寒而急者設以熱)¶
　(治寒正治之法也而後世以鍼積塊亦假火氣以散/寒涸而發出汚濁也或又以治癰疽者則是以從治)¶
<pb:KR3e0079_WYG_024-10a>¶
　(之法潰泄其毒氣也而昧者以治傷寒熱病則非矣/張仲景云太陽傷寒加温鍼必發驚營氣微者加燒)¶
　(鍼則血流不行更發熱而煩燥太陽病下之心下痞/表裏俱虛隂陽俱竭復加燒鍼胸煩面色青黄膚潤)¶
　(者難治此皆用鍼者不知往哲設鍼之理而謬用以/致害人也又凡肝虚目昏多淚或風赤及生翳膜頑)¶
　(厚成病後生白膜失明或五臟虛勞風熱上衝于目/生翳並宜熨烙之法蓋氣血得温則宣流得寒則凝)¶
　(澀故也其法用平頭鍼如翳大小燒赤輕輕/當翳中烙之烙後翳破即用除翳藥傅㸃)¶
燈火(綱/目)¶
　主治小兒驚風昏迷搐搦竄視諸病又治頭風脹痛¶
　視頭額太陽絡脈盛處以燈心蘸麻油㸃燈焠之良¶
<pb:KR3e0079_WYG_024-10b>¶
　外痔腫痛者亦焠之油能去風解毒火能通經也小¶
　兒初生因冒寒氣欲絶者勿斷臍急烘絮包之將胎¶
　衣烘熱用燈炷於臍下往來燎之煖氣入腹内氣囘¶
　自甦又燒銅匙柄熨烙眼弦内去風退赤甚妙(時/珍)¶
　發明(時珍曰凡燈惟胡麻油蘇子油然者能明目治/病其諸魚油諸禽獸油諸菜子油綿花子油桐)¶
　(油豆油石腦油諸燈烟/皆能損目亦不治病也)¶
　附方(新/七)攪腸沙痛(陰陽腹痛手足冷但身上有紅㸃/以燈草蘸油㸃火焠於㸃上  濟)¶
　(急/方)小兒諸驚(仰向後者燈火焠其𩕄門兩眉齊之上/下眼翻不下者焠其臍之上下不省人)¶
<pb:KR3e0079_WYG_024-11a>¶
　(事者焠其手足心心之上下手拳不開口往上者焠/其頂心兩手心撮口出白沫者焠其口上下手足心)¶
　(風小兒驚/  秘訣)百蟲咬傷(以燈火熏之出/水妙  濟急方)楊梅毒瘡(方廣/心法)¶
　(附餘用鈆汞結砂銀硃各二錢白花蛇一錢為末作/紙撚七條初日用三條自後日用一條香油㸃燈于)¶
　(烘爐中放被内蓋卧勿透風須食飽口含椒茶熱則/吐去再含  神燈熏法用銀硃二錢孩兒茶龍掛香)¶
　(皂角子各一錢為末以紙卷作燈心大長三寸毎用/一條安燈盞内香油浸㸃置水桶中以被圍坐用鼻)¶
　(吸烟嚥之口含冷茶熱則吐去日熏二次三日後口/中破皮以陳醫水潄之  神燈照法治楊梅瘡年久)¶
　(破爛坑䧟者用銀硃水粉線香各三錢乳香没藥各/五分片腦二分為末以紙卷作撚浸油㸃燈照瘡日)¶
　(三次七日見効須先服通聖散數帖/臨時口含椒茶以防毒氣入齒也)年深疥癬(遍身/延蔓)¶
<pb:KR3e0079_WYG_024-11b>¶
　(者硫黄艾葉研勻作撚浸油㸃燈于被中/薫之以油塗口鼻耳目露之  集𤣥方)¶
燈花(拾/遺)¶
　氣味(缺/)主治傅金瘡止血生肉(藏/器)小兒邪熱在心夜¶
　啼不止以二三顆燈心湯調抹乳吮之(時/珍)¶
　發明(時珍曰昔陸賈言燈花爆而百事喜漢書藝文/志有占燈花術則燈花固靈物也錢乙用治夜)¶
　(啼其亦取此義乎我明宗室富順王一孫嗜燈花但/開其氣即哭索不已時珍胗之曰此癖也以殺蟲治)¶
　(癖之藥丸服/一料而愈)¶
燭燼(綱/目)¶
<pb:KR3e0079_WYG_024-12a>¶
　集解(時珍曰燭有蜜蠟燭蟲蠟燭柏油燭/牛脂燭惟蜜蠟桕油者燼可入藥)¶
　氣味(缺/)主治丁腫同胡麻鍼砂等分為末和醋傅之¶
　治九漏同陰乾馬齒莧等分為末以泔水洗淨和臘¶
　猪脂傅之日三上(時/珍)¶
　¶
　¶
　¶
　¶
<pb:KR3e0079_WYG_024-12b>¶
　¶
　¶
　¶
　¶
　¶
　¶
　¶
　本草綱目卷六¶
